<?xml version="1.0" encoding="UTF-8"?>
<text>
	<title>INGEZONDEN STUKKEN.</title>
	<p>Aan de Redactie.</p>
	<p>Als raadsman van den machinist H. van Schroon vind ik mij verpligt u te verzoeken in uw geacht blad eene rectificatie te willen opnemen van het berigt in uw nommer van gisteren geplaatst, omtrent de behandeling bij den Hoogen Raad van de zaak van genoemden v. S., waarbij van eene cassatie wordt gewaagd, die niet bestaat. Zie hier wat er van de zaak is:</p>
	<p>v. S. was bij vonnis van de arrondissements-regtbank alhier van 2 November 1865, ter zake van het op 29 Augustus jl. zonder opzet doen ontstaan van gevaar van eene doorhem bestuurden trein nabij deze stad, tot 3 maanden gevangenisstraf veroordeeld; hiervan kwam de beklaagde in app√®l en werd het vonnis des eersten regters door het prov. geregtshof op 27 Dec. jl. bevestigd; tegen deze uitspraak voorzag de veroordeelde zich in cassatie. Op 23 Nov. 1865 stond v. S. wederom teregt voor de arrondissements-regtbank alhier, en wel ter zake van een dergelijk feit 13 Oct. jl. bij den ter Aschen overweg nabij Nieuwersluis voorgevallen; ter dezer zake werd v. S. bij vonnis van gemelde regtbank van 30 Nov. vrijgesproken; het O. M. kwam van dat vonnis in hooger beroep, terwijl bij arrest van het hof van 9 Januarij jl., met vernietiging van het vonnis a quo, de beklaagde werd schuldig verklaard en tot 2 maanden gevangenisstraf veroordeeld. In dit arrest werd door den veroordeelde berust, op grond, dat de uitspraak was van geheel/. ...-lijken aard. . . __ Uit het vorenstaande blpt derhalve, dat uw bengtgever zich heeft vergist, nademaal hij gewaagt van de behandeling in cassatie tegen laatstgemeld arrest, waartegen, als gemeld, geene voorziening in cassatie had plaats gehad, terwijl alleen van de voorziening tegen het arrest van 27 December 1865 sprake kan zijn, en welke zaak dan ook gisteren bij den H. R. werd behandeld. Tot voorkoming van misverstand heb ik gemeend de vrijheid te mogen nemen, u te verzoeken deze regelen in uw blad te willen opnemen. Hoogachtend heb ik de eer te zijn UEd. Dw. Dienaar, Uteecht, 15 Maart 1866. H. J. VAN LIER, Advocaat.</p>
</text>
