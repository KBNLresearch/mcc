<?xml version="1.0" encoding="UTF-8"?>
<text>
	<title>INGEZONDEN STUKKEN.</title>
	<p>Aan de Redactie.</p>
	<p>Ik heb met belangstelling gelezen het ingezonden stuk, voorkomende in het Handelsblad van Maandag 11. en handelende over den verkoop van stads-gronden in de Plantage aan de Heeren J. E. Stumpff en Mr. W. K. van der Breggen. Evenmin als de schrijver daarvan misgun ik iemand eene goede speculatie , wanneer daardoor geene openbare belangen worden benadeeld. Mijns inziens zou het evenwel, zoo gaarne ik onzo gemeentekas zoude verrijkt zien, toch nuttiger en aangenamer voor het publiek zijn, indien het schoone terrein van het Park niet ter bebouwing wierd afgestaan. Naar het gerucht wil, zal nu die heerlijke plek gronds, dit sieraad onzer Plantage daarvoor bestemd worden, en al is het verblijdend te zien, d.it daar, waar bouwvallige huizen de Plantage ontsierden, thans schoone en moderne woningen verrijzen, zoo bestaat er toch in onze stad te veel behoefte aan luchtige en vrije wandelingen, getuige de geldelijke opofferingen der inwoners van Amsterdam ter verkrijging van het Park buiten do Leidschepoort, dan dat men onverschillig zou kunnen toezien, dat het weinige ons nog ontnomen worde, wat ons van do geheele Plantage is overgebleven. Moge de gemeenteraad het bovenstaande in bedenking nemen. X.</p>
</text>
