<?xml version="1.0" encoding="UTF-8"?>
<text>
	<title>Fransche Post. PARIJS, Woensdag 21 Februarij.</title>
	<p>De Keizer heeft aan den Kroonprins van Denemarken het grootkruis van het Legioen van Eer gezonden. — Toen de Heer de Persigny in de gisteren gehouden zitting van den feenaat op de onnauwkeurigheden zinspeelde, welke in het verslag van zijne 11. Woensdag gehouden redevoering geslopen zijn, verklaarde hij, dat hij niet heeft kunnen zeggen: «De pers is vrij,&quot; daar hij gedurende zijn ministerie aan de dagbladen waarschuwingen heeft gezonden. De bekentenis is verrassend. — Alle geruchten in omloop gebragt ten opzigte eener wijziging van de wetgeving op de drukpers zijn van allen grond ontbloot, althans voor het tegenwoordige. —_ Er is sprake van, om ingeval de Fransche troepen geheel en al uit Mexico worden teruggeroepen, op het grootboek der nationale schuld eene jaarlijksche rente vau 9 millioen in te schrijven, om tot waarborg te strekken van de Mexicaansche schuld. Men twijfelt er echter aan, of het Wetgevend Ligchaam, ondanks zijne begeerte om aan de Mexicaansche expeditie een einde te maken, er gemakkelijk in zal toestemmen om de nationale schuld met zulk een aanzienlijk bedrag te verzwaren. — Men verzekert dat er pogingen worden aangewend bij de leden der meerderheid om te bewerken dat de discussie over het ontwerpadres niet langer dan eene week dure. De HH. Thiers, Berryer en Jules Simon deelen de meening dat eene te zeer gerekte discussie de belangstelling verzwakt en het publiek vermoeit; de oppositie echter heeft een zoo groot aantal amendementen in gereedheid gebragt dat het te voorzien is, dat do adres-discussie het grootste gedeelte der zitting zal beslaan. _ — De vice admiraal Le Prédour, lid van den senaat, groot officier van het legioen van eer, is overleden. — Men verzekert dat Rusland het initiatief zal nemen van een voorstel, strekkende, om de zaak der Elve-hertogdommen aan eene Europesche arbitrage te onderwerpen; men voegt er evenwel bij dat de Heer v. Bismarck hiervan volstrekt niets wil hooren. — De onlangs hier verspreide geruchten dat in Algerie weder opstanden hadden plaats gehad zijn van allen grond ontbloot. Sedert verscheiden maanden geniet de kolonie de meest volmaakte rust. De geruchten hebben derhalve in Algerie niet weinig bevreemding verwekt.</p>
	<p>— Men gelooft algemeen dat de zaak van den predikant Martin Pasehoud door den minister van justitie eerstdaags ter gunste van Paschoud zal worden beslist en hij bij decreet in zijne bediening zal worden bevestigd. —- Men leest in het Journal de Roven: De Heeren Germonière, Lafond, Nétien-Desmulles, Pellerin en E. Dnvivier, afgevaardigden van den handel te Rouaan, hebben zich naar Parijs begeven, om aan den minister van koophandel en den minister van staat de besluiten over te leggen, genomen in de vergadering van handelaren, die den 7dcu dezer maand gehouden werd, en die strekken tot opheffing van de officieele makelaardij. De ministervan staat heeft aan de commissie verklaard, volkomen goed te zijn ingelicht omtrent de feiten, welke deze démarche hebben uitgelokt. Het scheen bij hem aan geen twijfel meer onderhevig, dat aan het privilegie der makelaars een einde moet worden gemaakt, hetzij door het voorgestelde wets-ontwerp, indien dit door het Wetgevend Ligchaain wordt aangenomen, hetzij dat het gouvernement aanleiding vinde zich vau de wettelijke middelen te bedienen, die door de thans bestaande wetgeving worden aangegeven. De Heer Béhic heeft, even als de Heer Rouher, getuigd dat hij het geheel eens was mot de denkbeelden der vertegenwoordigers van den handel van Rouaan; hij heeft hen dringend aangespoord, zich te wenden tot de commissie van het wetgevend ligchaain, die op dit oogenblik belast is, het wetsontwerp betreffende de makelaardij te onderzoeken. De afgevaardigden uit Rouaan zijn door den president dier commissie welwillend ontvangen, terwijl bepaald is, dat de afgevaardigden aanstaanden Donderdag door de voltallige commissie zullen worden ontvangen.</p>
</text>
