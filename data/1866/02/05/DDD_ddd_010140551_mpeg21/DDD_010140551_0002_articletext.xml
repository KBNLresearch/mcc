<?xml version="1.0" encoding="UTF-8"?>
<text>
	<title>BUITENLAND. Engelsche Post. LONDEN, Vrijdag 2 Februarij (des Avonds).</title>
	<p>Aanstaanden Maandag zal weder een ministerraad worden gehouden.</p>
	<p>— Blijkens den heden openbaar gemaakten staat betreffende de veeziekte, zijn in Engeland en Schotland van 20 tot 27 Jan. aangetast 11,745 stuks vee, tegen 10,041 en 9243 in de beide daaraan voorafgaande weken. Sedert het ontstaan der ziekte zijn aangetast 120,740, afgemaakt 16,742, gestorven 73,750 en hersteld 14,162 st. vee. — Gelijk wij hebben gemeld, heeft de Onderkoning van lerland in het begin dezer week in eene openbare rede te Dublin verklaard, dat het gouvernement geen middel tot bewaring van den vrede in lerland ongebruikt zou laten. Bij diezelfde gelegenheid heeft de Heer Fortescue, de minister voor de lersche zaken, het woord gevoerd. Ook hij verklaarde dat het gouvernement de openbare rust en veiligheid zal staande houden; maar hij voegde daarbij: //Men meene evenwel niet, dat wij ons tot dwangmaatregelen willen bepalen. Evenzeer is het de pligt des gouvernements al het mogelijke te doen, om de bronnen van misnoegdheid te stoppen, weg te nemen wat voedsel aan de oproerige stemming zou kunnen geven, den vooruitgang des lands met vreedzame en constitutionele middelen te bevorderen. Het gouvernement zal zoo jegens lerland handelen als de verlichte voorstanders van het nationaal belang zouden wenschen; en het is de pligt des Parlements ieder voorwendsel, eiken zweem van verschooning te benemen aan diegenen, die ontevredenheid onder de bevolking van lerland zouden willen gaande houden.&quot; — Te Dublin zijn gisteren weder 200 pieken en nagenoeg 300 bijna afgewerkte, benevens enkele geweren en ammunitie in beslag genomen.</p>
	<p>— Gedurende de vorige maand zijn 4989 landverhuizers (tegenover 2277 in hetzelfde tijdvak van verleden jaar) uit Liverpool naar verschillende oorden der wereld vertrokken.</p>
	<p>— Tijdingen van de Kaapstad dd. 23 Dec. melden , dat de oorlog met de Basuto&apos;s steeds voortduurde. De burgers van den Oranje- Vrijstaat spanden op nieuw alle krachten in, maar men vreesde, dat geene overwinning hun de verliezen zou kunnen vergoeden, die hun land in dezen oorlog reeds geleden had. In de Kaap-kolonie heerschte eene ondragelijke hitte en sommige districten leden daarbij veel door aanhoudende droogte. Over het algemeen.verkeerde de bevolking in een kwijnenden toestand. — in de hoofdstad der Zuid-Amerikaansche republiek Venezuela, te Caracas, hebben van 15 tot 18 Dec. vrij hevige aardbevingen plaats gehad, die veel schade aan bijzondere en openbare gebouwen hebben toegebragt.</p>
</text>
