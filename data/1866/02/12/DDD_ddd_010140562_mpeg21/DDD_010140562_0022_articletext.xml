<?xml version="1.0" encoding="UTF-8"?>
<text>
	<title>CONCERT EN TOONEELNIEUWS. AMSTERDAM, Zondag 11 Februarij.</title>
	<p>Stads Schouwburg. De wederopvoering van: De Vrouwe van Waardenburg, van Mi. J. van Lennep, op Donderdag-avond had al het belang eener eerste voorstelling en verwierf er al het succes van. Wat het stuk betreft, de verschillende tafercelen er van hebben zulk eene oorspronkelijke kleur, zij verplaatsen den toeschouwer zoo geheel in den tijd, waarin het speeli, dat deze over het hoofd ziet dat enkele tooneelen misschien zouden hebben gewonnen, indien ze meer beknopt waren behandeld, ten gevolge waarvan de geheele opvoering minder tijd zou hebben gevorderd, dan thans het geval was. Een beter bewijs voor de vele schoone hoedanigheden van het stuk dan het geduld van het publiek, dat de voorstelling die van 6V. tot 12 12 ure duurde, met eene aandacht volgde, die in stede van te verminderen scheen toe te nemen, weten wij niet. Het publiek gevoelde er behoefte aan, na den afloop der voorstelling, aan zijne ingenomenheid lucht te geven; juichende riep het den naam dos schrijvers uit en toen deze aan&apos;die algemeene roepstem gehoor gevende ten tooneele verscheen, ging er een algemeene kreet van bijval op en wuifde men jubelend met hand en hoed. De opvoering&apos;, hoewel ze meer ineengesloten had kunnen zijn en beter afgerond, leverde veel goeds. In de eerste plaats verdient de meesterlijke wijze, waarop Mw. Kleine de Vrouwe van Waardenburg voorstelde, vermelding. Litstekend had zij het karakter opgevat, dat zij tot op het laatste oogenblik met de grootste kracht eu waarheid teruggaf. Deze moeijelijke rol is eene parel te meer aan do kunstenaarskroon der uitstekende actrice. Overbodig te zeggen, dat zij ten slotte bij herhaling de eer genoot te worden teruggeroepen. Met zijne gewone rondheid, welke hem bij de voorstelling van Jonker van Varick uitmuntend te stade, kwam, vervulde de beneCciaut, de Heer Tjasink zijne rol; luide bijvalsbetuigingen waren zijn deel, en toen hij ten slotte werd teruggeroepen, werd hem een lauwerkrans vereerd, waaraan het volgend gedicht was gehecht:</p>
</text>
