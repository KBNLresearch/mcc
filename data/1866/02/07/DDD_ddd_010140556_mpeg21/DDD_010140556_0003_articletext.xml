<?xml version="1.0" encoding="UTF-8"?>
<text>
	<title>CORRESPONDENTIE</title>
	<p>Q. heeft met leedwezen bemerkt, dat burg. en weth. zich weder in «Üe droevige noodzakelijkheid hebben bevonden om, ten gevolge van een voorgekomen geval van hondsdolheid, te bepalen, dat tot nadere aankondiging de honden, die op den openbaren weg losloopen, behoorlijk van eenen muilband of muilkorf moeten voorzien zijn. Hij meent, dat de goede gemeente bij deze gelegenheid de aandacht Wel eens wat meer mag vestigen op de behandeling, welke de honden over het algemeen nier ter stede ondergaan en zonder in een onderzoek te treden naar de oorzaak der dolheid, gelooft hij, dat de wijze, waarop velen met de honden rondspringen, het humeur dier beesten piet bijzonder zachtaardig maakt. In den regel toch strekken zij tot speelgoed van de kinderen, die de straat tot hunne speelplaats kiezen, en maar al te dikwijls maken sif ook het amusement uit van meer bejaarde lieden, die van hunnen arbeid uitrustende, of wel in hunnen ledigen tijd zich bezig heuden met het krenken en mishandelen van, tegenover menschen ten minste, weerlooze dieren. Tot nog toe hebben weinigen hier ter stede zich daaraan iets laten gelegen liggen. Zal men ook in dezen den put dempen als het kalf verdronken is V</p>
	<p>Het opstel van L., dd. Breda 30 Jan. ingezonden, bevat te vee&apos; aantijgingen tegen personen met name genoemd, om te kunnen wor&quot; den opgenomen, tenzij de inzender het wenscht te onderteekenen-</p>
</text>
