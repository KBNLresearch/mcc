<?xml version="1.0" encoding="UTF-8"?>
<text>
	<title>INGEZONDEN STUKKEN.</title>
	<p>Aan de Redactie. Het ingezonden stuk, voorkomende in het Handelsblad vn.n 2\ dezer, van den officier der infanterie Hoogeveen, die als ooggetuige mij op de Botermarkt een soldaat heeft zien overrijden en aan zijn lot overlaten , noopt mij de toedragt van het gebeurde met weinige woorden te verhalen. Dingsdag 11. wilde mijn koetsier met het rijtuig, waarin ik mij met mijne vrouw en twee kinderen bevond, in cle Amstelstraat eenige soldaten voorbijrijden. Daar deze niettegenstaande zijne waarschuwing geen handbreed verkozen te wijken, kwam de loop van het geweer van een hunner met de lantaarn van mijn rijtuig in aanraking , waardoor de soldaat zijn evenwigt verloor en op de straat viel. De koetsier reed intusschen door tot op de Botermarkt, waar hem door een politiebeambte gelast werd stil te houden en het rijtuig ¦weldra omringd werd door een digten drom nieuwsgierigen en dreigende soldaten. Dat ik onder dit rumoer de mijnen niet alleen liet, om te gaan vernemen of de soldaat, bij wien &apos;ik in de verte geene ernstige kwetsuur kon vermoeden, zich ook bezeerd had, zal niemand , behalve de Heer Hoogeveou, mij ten kwade duiden. Heeft hij als beter ooggetuige dan ik, die in het rijtuig zat, werkelijk de noodzakelijkheid van geneeskundige hulp gezien, dan ware het humaner geweest èn tegenover den soldaat èn tegenover mij, mij daarvan met een enkel woord te verwittigen, dan my eenige dagen later in een dagblad aan te vallen. 21 Julij! Dr. J. P. GILDEMEESTER.</p>
</text>
