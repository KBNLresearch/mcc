<?xml version="1.0" encoding="UTF-8"?>
<text>
	<title>VERVOLG DER NIEUWSTIJDINGEN AMSTERDAM, Maandag 23 Julij.</title>
	<p>Wij vernemen. dat generaal Sickles, onlangs benoemd tot gezant der Vercenigde Staten van Amerika bij het Nederl. hof, is overgeplaatst naar Madrid en door generaal Gordon Granger zal worden vervangen.</p>
	<p>Den 22sten dezer zijn alhier als aan cholera overleden aangegeven 11 en den 23sten 24 personen.</p>
	<p>* HAARLEM, 23 Julij. Door den raad dezer gemeente is besloten: 1° Burg. en weth. te magtigen, ten behoeve van de hoogere burgerschool , zitplaatsen en werktafels te doen vervaardigen, benoodigd voor het vermeerderde aantal leerlingen in de natuur- es scheikunde en daarvoor te beschikken over hoogstens ƒ 200, en 2&quot;. exemplaren van vervaardigde photographien van beide fronten der Nieuwpoort voor het publiek verkrijgbaar te stellen a ƒ2.50 per stuk. — Door de gemeente Haarlem en afdccling Haarlem en omstreken van de Hollandsche Maatschappij van Landbouw is thans bepaald de uitloving der navolgende premien, ter gelegenheid van dc op 30 dezer maand hier te houden groote paardenmarkt. Deze premien in geld zijn verdeeld in twee a ƒ5O en acht a ƒ25, nl. ƒ5O voor het schoonste en beste span koets- of wagenpaarden , inlandsch ras en ƒ5O voor idem gekruisd ras; ƒ25 voor het beste en schoonste span boeren- of ploegpaarden. De paarden dezer drie eerste klassen mogen niet ouder zijn dan zes jaren. Voorts ƒ25 voor den besten en schoonsten ruin en/ 25 voor idem merrie, chais- of wagenpaard, vijf jaar oud; ƒ25 voor ruin eu ƒ25 voor merrie, in alles als voren, echter vier jaar oud; ƒ25 voor het schoonste paard, drie jaar oud; ƒ25 idem twee jaar oud en /&apos;25 idem één jaar oud. Men vleit zich, dat met het oog op het tijdstip waarop dit jaar deze markt wordt gehouden, vele buitenlandsche kooplieden kunnen worden te gemoet gezien.</p>
</text>
