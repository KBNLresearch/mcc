<?xml version="1.0" encoding="UTF-8"?>
<text>
	<title>BUITENLAND. Engelsche Post. LONDEN, Maandag 10 September (des Avonds).</title>
	<p>Het gerucht, door den Morning-Psst verspreid, als zou er sprake geweest zgn van een huwelijk tusschen den Koning van Griekenland en Prinses Louise, i 3 geheel van grond ontbloot. — De Sunday Gazette acht het waarschijnlijk dat graaf Stanhopo lord üówley als gezant te Parijs zal opvolgen. Graaf Stanhope was gedurende een geruimen tijd onder-secretaris voor buitenlandsche zaken. Hij wordt geacht liberaal-conservatief te zijn. —De berigten, nit de fabriekdistricten ontvangen, melden dat gedurende de afgeloopen week in de meeste derzelve voortdurend weinig levendigheid heeft geheerscht. — Langs den trans-atlantischen telegraafkabel verneemt men, dat de Great Eastern gisteren de terugreis van Amerika naar Liverpool heeft aanvaard. — Op onderscheidene gedeelten der Midland counties, met name in de omstreken van Nottinghara, hebben de aanhoudende regenbuijen het land, zoover het oog reikt, onder water gezet, waardoor vele te velde staande gewassen niet kunnen binnen gehaald worden. — Volgens de jongste berigten uit Washington was de president Johnson van daar vertrokken, om to ühicago eene nationale plegtigheid, de onthulling van het gedenkteeken voor wijlen den Heer Douglas, in zijnen tijd een van de leiders der democratische partij, bij te wonen. De president zou de reis naar ühicago langzaam en met otnwegen doen, zoodat hij in de meeste Staten van het Noorden zou komen. Men dacht dat zijne reis invloed op de aanstaande verkiezingen zou hebben en welligt ook met het oog daarop ondernomen werd. Hij werd overal met veel geestdrift ontvangen. De New-Yorksche dagbladen brengen uittreksels van het rapport, aan den president uitgebragt door den generaal Gordon Granger, die naar de Zuidelijke Staten was gezonden, om er onderzoek naar de stemming der gemoederen te doen. De generaal Granger zegt, dat hij in het Zuiden geen blijk van separatistische zamenspanning heeft gevonden; dat «lo bevolking er over het geheel goed gezind is jegens de Noordelijken; dat zij zich niet gezind betoont, om de instelling der slavernij te herstellen of zich aan de kwijting der nationale schuld te onttrekken; maar dat zij zich door de uitsluiting uit het congres gekrenkt gevoelt en daardoor op den duur in eene stemming van wrevel of moedeloosheid zou geraken. Van 1 Januanj jl. tot 8 Augustus zijn te New-York over zee 155,799 landverhuizers aangekomen, dat is 55,033 meer dan in denzelfden tijd van het vorige jaar. De toevloed van landverhuizers is er nooit zoo groot geweest als dit jaar.</p>
</text>
