<?xml version="1.0" encoding="UTF-8"?>
<text>
	<title>CORRESPONDENTIE.</title>
	<p>Een fabriekant in zilveren werken, wiens werk ook eene plaats iuneemt op de tentoonstelling in het Paleis voor Volksvlijt alhier en wien van den jury eene onderscheiding is te beurt gevallen.namelijk een getuigschrift, wenscht de aandacht van het belangstellend publiek te vestigen op de omstandigheid, dat in den jury zitting heeft de Heer J.M. van Kempen, van de koninklijke fabriek te Voorschoten, en dat ook stukken uit de fabriek van dat jury-lid ten toon gesteld werden, onder den naam van den Heer P. van Santen Nz., winkelier te Amsterdam, welke werkstukken kenbaar zyn aan het daarop gestelde meesterteeken van den Heer J. M. van Kempen. Nu is eene zilveren medaille voor zilveren werken toegekend aan den winkelier P. van Santen, voor werk dat vervaardigd is door en het meesterteeken draagt van het jury-lid, den Heer J. M. van Kempen. Deze bijzonderheid kan te minder aan het gevoel van regt en billijkheid voldoen, als men er op let, dat in de lijst van bekrooning uitdrukkelijk vermeld wordt dat de Heeren J. A. Keurenaar, Paul van Vlissingen, van Heel en van Vlissingen van Heel Cail Hallot en Comp. met zilver zouden bekroond zijn, indien zij geen lid van den jury waren geweest. Hieruit volgt, dat de jury zelf hulde wilde doen aan de eischen vau onpartijdigheid en regtvaardigheid, die verbieden dat men zich zelven onderscheidingen en vereeringen kau toekennen; inzender laat gaarne aan alle eerlijke medestrijders op het ve|4 van nijverheid het oordeel over in hoever de Heer J. M. van Kempen, die zijn eigen werk, op vreemden naam ten toon gesteld, heeft helpen bekroenen, zich daardoor als een waardig lid van den jury heeft onderscheiden.</p>
	<p>N. neemt de vrijheid de bevoegde autoriteit opmerkzaam te maken op de onhebbelijke visitatie, die wordt uitgeoefend aan het militair hospitaal alhier. Donderdag 23 Aug. jl. begaf zich zijne echtgenoote naar genoemd hospitaal, om hun zoon te bezoeken, mnar alvorens binnen te mogen gaan, moest zij zich aan de gebruikelijke visitatie onderwerpen, doch wist niet dat die op zulk eene stuitende en walgelijke wijze, die alle perken van welvoegelijkheid te buiten gaat, zou worden uitgeoefend. N., hoezeer doordrongen van de noodzakelijkheid dezer visitatie, houdt zich overtuigd, dat de verordening niet in dier voege door eenige autoriteit is bedoeld, daar zulks te kwetsend zou zijn voor fatsoenlijke ouders, die met geen ander doel die inrigting bezoeken dan om hun kind te zien. lemand die zijne pligten te ver drijft, is, zijns inziens, even schuldig als iemand, die ze vergeet.</p>
	<p>P. vraagt met bescheidenheid aan het ministerie van oorlog waarom niet aan alle onderofficieren der artillerie, die daartoe geschikt en geneigd zijn, de gelegenheid wordt verschaft, om door deel te nemen aan een vergelijkend examen, te dingen naar den rang van 2den luit. magazijnmeester der artillerie&apos;? Waarom tot heden de adspirant-magazijnmeesters geen examen behoefden af te leggen, alvorens tot 2de luit. te worden benoemd, en om welke redenen de genoemde adspiranten eene toelage genieten van 25 et. daags, niettegenstaande zij veel minder diensten verrigten, dan de overige onderofficieren der artillerie, en er toch, zonder vooraf eenige jaren gemelde toelage te erlangen, liefhebbers genoeg te bekomen zijn voor de volstrekt niet te verwerpen betrekking van 2de luits.-magazynmeesters der artillerie.</p>
</text>
