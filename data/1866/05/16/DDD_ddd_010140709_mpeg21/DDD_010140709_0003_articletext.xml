<?xml version="1.0" encoding="UTF-8"?>
<text>
	<title>Belgische Post.</title>
	<p>BRUSSEL, 14 Mei. (Particuliere Correspondentie)</p>
	<p>Ik zeide niet te veel, toen ik beweerde, dat men in onze hooge kringen eene zeer groote beteekenis hechtte aan het bezoek van Z.K.H, den Prins van .Oranje aan ons hof. Inderdaad blijkt dat reeds uit de omstandigheid dat de Koning er op stond den Nederlandschen troonopvolger het eerst te bezoeken. Ten 11 ure dezen ochtend verscheen Z. M. reeds, vergezeld van den grootmeester van zijn huis, de Heer van der Straten-Ponthoz, zijne beide adjudanten, den luit.-kol. Goffinet en den kapt. Brewer.brj den Prins. Het onderhoud duurde geruimen tijd en was uiterst vriendschappelijk. Be Prins begaf zich eenigen tijd later, vergezeld van den Ned. gezant en diens êecretaris, Jhr. v. Bronkhorst, HDs. adjudant, en de Heeren d&apos;Hanins de Moerkerke, stalmeester des Konings, èn de Witte, adjudant van Z. M., die den Prins gedurende zijn verblijf alhier zijn toegevoegd, naar het paleis, waar Z. K. &apos;H. door den Koning en de Koningin werd ontvangen. Ook daar droeg de ontmoeting en het zamenzijn der vorstelijke p«r-sonen de kenmerken der grootste hartelijkheid. De hofrijtuigen, waarmede Z. K. H. en zijn gevolg werden afgehaald en die voor den duur van zijn verblijf ter HDs. oeschikking zijn gesteld, voerden de doorluchtige gasten later weder naar het gezantschapshotel terug, waar zich een aantal hooggeplaatste personen hebben doen inschrijven of Z.K.H, zijn komen bezoeken. Onder de laatsten behoort de Heer Rogier, onze minister van buitenlandsche zaken. De Prins is daarna uitgereden, om de voornaamste merkwaardigheden der stad te bezigtigen. Heden avond heeft er diner ten hove, ter eere van den Nederlandschen kroonprins plaats. Z. K. H. zal morgen namiddag onze stad verlaten, ten einde naar &apos;s Gravenhage terug te keeren.</p>
</text>
