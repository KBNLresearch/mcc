<?xml version="1.0" encoding="UTF-8"?>
<text>
	<title>Fransche Post. PARIJS, Woensdag 9 Mei.</title>
	<p>De Prins van Oranje en de Kroonprins van Denemarken hebben gisteren avond de soiree bij de Keizerin bijgewoond. — De Keizer heeft aan de weldadige instellingen van Auxerre 10,000 fr. geschonken en aan den aartsbisschop van Sens gedurende 10 jaren eene som van 30,000 fr. toegezegd tot herstel van de zeer fraaije gothische Domkerk aldaar. -— Prins Napoleon staakt wegens de gewigtige tijdsomstandigheden zijne reis en zal binnen twee dagen hier aankomen. — Het gerucht is in omloop, dat de Heer Fould zijn ontslag zal nemen als minister van financiën, wegens de bestaande vrees voor oorl»g. De Heer Fould ziet tegen de financiële moeijeiijkheden op, welke noodwendig uit een oorlog moeten voortvloeijen, op een oogenblik dat zelfs in vollen vrede de geldmiddelen van den staat in geen bijzonder gunstigen toestand verkeeren. Ook zegt men, dat de Heer Drouyn de Lhuys zijn ontslag heeft verzocht. — Men heeft de bijzondere voorkomendheid opgemerkt, waarmede de Keizer en de Keizerin den Prins Metternich op de jongste soiree ten hove bejegenden. De Keizerin zeide, naar men verzekert, tot den Prins: Gij hebt ongelijk bezorgd te zijn, Oostenrijk heeft geen beter vriend dan den Keizer.</p>
	<p>— Even als bij de zitting van het Wetgevend Ligchaam, toen de Heer Rouher de bekende verklaring omtrent Frankrijks voornemens ten opzigte der buitenlandsehe verwikkelingen aflegde, was ook nu weder de vergaderzaal van het Palais Bourbon stampvol. De aanleiding daartoe was echter heden in meer dan eene reden te zoeken. Behalve toch de pogingen, die naar men zeide, door den Heer Rouher zouden worden gedaan om officieel en in navolging der officieus© dagbladen, den door de redevoering van Auxerre te weeg gebragten indruk te verzwakken, verwachtte men dat een der afgevaardigden openlijk uitdrukking zou geven aan de ontevredenheid, welke inzonderheid door de kantteekeningen van de Batric op de Keizerlijke woorden onder de afgevaardigden was ontstaan. Geen dier verwachtingen echter werd vervuld. De Kamer bepaalde zich tot beraadslagingen ever de regeling harer werkzaamheden. De Heer Rouher had echter reeds voor de opening der vergadering aan het een en ander voldaan. De afgevaardigden die over den Heer Dréolle kwamen klagen, verwees hij naar het artikel dat in den Constitutionnel was verschenen en volgens hetwelk des Keizers rede alleen als een antwoard op de rede van den Heer Thiers behoort te worden beschouwd; aan hen die naarde gegrondheid hunner vrees voor een oorlog kwamen informeren, gaf hij de meest geruststellende verzekeringen. Het belangrijkste tooneel werd zoodoende, tot groote teleurstelling van het publiek achter de schermen afgespeeld, terwijl het geene andere schadeloosstelling erlangde, dan de mededeeling van den Heer Seneca, dat de wet op de afschaffing van den lijfsdwang nog in dit zittingjaar zal worden behandeld. — De Gazelle du midi van Marseille. die het gerucht had vermeld, volgens hetwelk in de voornaamste steden deslands bijzondere ambtenaren met het toezigt op de voortbrengselen der drukpers zouden worden belast heeft een communiqué ontvangen, waarin gezegd wordt dat de regering geene zoodanige plannen heeft. — Bijeenige kooplieden in speelgoed waren sedert een paar dagen twee poppen tentoongesteld, waarvan een den Koning van Pruisen en de ander den Heer von Bismarck voorstelde. De eerste werd door den laatste bij de ooren vastgehouden en danste, zoodra men aan een elastiek koordje trok. Op bevel der policie zijn die voorwerpen echter verdwenen.</p>
	<p>— De regering heeft den invoer verboden van het werk Campagne de 1813 van den kolonel Charras, dat thans te Frankfort het licht heeft gezien. — Men blijft hier nog altijd gelooven aan de waarschijnlijkheid van een congres , hoewel het schijnt dat slechts voorloopige onderhandelingen daarover gevoerd zijn. — De Heeren Jules Simon, Carnot, Garnier Pages, Picard, Pelletan en Havin hebben een amendement op de begrooting voorgesteld strekkende om te bepalen, dat het ministerie van binnenlandsche zaken aan de stad Rouaan eene som van 10,000 fr. beschikbaar zal stellen als subsidie voor den aankoop van den toren der maagd van Orleans, ten einde daarvan een nationaal gedenk teeken te maken.</p>
	<p>— Bij de veiling der schilderij verzameling van wijlen den Heer de Kat uit Dordrecht heeft de schilderij van Horace Vernet, Joseph door zijne broeders verkocht, 32,500 frs. opgebragt, die van Arj- Scheffer, voorstellende Ie Larmogeur (Eberhard der Greiner), werd verkocht voor 40,500 frcs. — De Fransche regering heeft door den Heer de Malaret te Flo-rence den raad doen geven, om Oostenrijk niet aan te vallen. De Heer v. d. Goltz deswege inlichtingen van den Heer v. Usedom gevraagd hebbende, ontving een bevestigend antwoord, waarbij echter gevoegd werd, dat, gelijk hij ten stelligste kon verzekeren , de Italiaansche regering zich aan dien raad niet zou storen. Men verneemt bovendien, dat de generaal Lamarmora eene scherpe nota aau den Heer Drouyn de Lhuys heeft gezonden, omtrent de depêche, waarvan de Heer Kouher (waarschijnlijk op eene losse uitdrukking van den Heer Nigra), ji. Donderdag in het Wetgevend Ligchaam melding heeft gemaakt. Gij weet, schrijft La Marmora aan den Heer Drouyn, dat het gouvernement van Koning Victor Einanuel jegens geene regering zoodanige verbindtenis (om Oostenrijk niet aan te vallen) heelt aangegaan.</p>
	<p>— Men verzekert dat voor de Pauselijke leening slechts fr. 25,000,000 is ingeschreven. Er is sprake om de leening thans tot 60 frs. in plaats van 66 uit te geven. — Men zegt, dat 300 Italiaansche officieren, die zich te Nizza bevonden, zijn opgeroepen. —• Uit Brescia wordt gemeld, dat Venetië is gesloten. InDalmatio worden 20,000 Croaten bijeengetrokken. Te Pola worden grensregementen bijeengetrokken.</p>
</text>
