<?xml version="1.0" encoding="UTF-8"?>
<text>
	<title>Avondzitting.</title>
	<p>In&quot;deze voortgezette zitting heeft de Voorzitter mededeeling gedaan , dat het wetsontwerp tot wijziging der begrooting van het fonds voortspruitende uit de koopprijzen van domeinen, dienst 18S9, reeds in de afdeelingen is onderzocht en dat de commissie van rapporteurs met haar eindverslag over dat ontwerp gereed is. Hij stelt mitsdien voor dit verslag door den griffier te doen voorlezen en de discussie over dit ontwerp onmiddellijk te houden. Daartoe wordt besloten. Uit dat verslag blijkt, dat men zijn leedwezen heeft kenbaar gemaakt, dat dit ontwerp met overhaasting behandeld wordt, zoodat men naauwelijks den tijd had, het behoorlijk te onderzoeken. Daartegen werd echter opgemerkt dat de regering al het mogelijke deed, om in het belang, van den handel den waterweg van Rotterdam naar zee te verbeteren, en dat dus bij dit ontwerp spoed werd vereischt. Voorts merkte men aan, dat tot dusverre het overschot van den koopprijs der domeinen steeds werd aangewend tot amortisatie van schuld, van welke gewoonte men nu was afgeweken. Tot het drukken en ronddeelen van het verslag wordt besloten. De Minister van Financien merkt op dat in het verslag zelf reeds verschillende bedenkingen zijn wederlegd, zoodat hij zich tot de beantwoording van slechts drie bepaalt. In de eerste plaats geeft hij te kennen dat het contract met de belanghebbenden bij perceelen voor de verbetering van bovengemelden waterweg, nog niet is geteekend, zoodat indien het blijken mogt, dat er overdrevene vorderingen werden gedaan het niet tot stand zou komen. Ten tweede zegt hij, dat uit de begrooting van het domeinfonds in vroegere jaren, wel degelijk andere uitgaven zijn bestreden. Wil men daarvan afwijken , dan moeten de uitgaven voor de indijking van schorren, ook uit andere middelen worden gevonden. Hoofdstuk V der staatsbegrooting, laat geene ruimte over, om daaruit noodzakelijke uitgaven, waartoe dit ontwerp strekt, te bestrijden , zoodat men die dan op eene andere wijs zou moeten vinden. De zaak komt dus voor de schatkist, op het zelfde neder. Ten derde heeft men het verlangen geuit om in de considerans het woord noodzakelijk in wenschelijk veranderd te zien, hij heeft daartegen geen bezwaar. In omvraag gebragt, is het wetsontwerp aangenomen met 36 tegen 8 stemmen. Tegen de Heeren : Dumbar, Kien, Heydenrijck, W. van Goltsteïn, Begram, van Voorthuysen, Rochussen en van Eek. Daarna is de Kamer in comïté-generaal overgegaan tot vaststelling van de raming van hare huishoudelijke uitgaven voor 1867. Vervolgens is do Kamer tot nadere bijeenroeping gescheiden.</p>
</text>
