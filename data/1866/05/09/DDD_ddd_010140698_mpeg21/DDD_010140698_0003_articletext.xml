<?xml version="1.0" encoding="UTF-8"?>
<text>
	<title>INGEZONDEN STUKKEN.</title>
	<p>Aan de Redactie,</p>
	<p>Heden, Zaturdag avond, kwart voor tien ure , moest steller dezes de Heisteeg passeren. Een vijftal smoordronken lieden versperden den weg en wetten walging op, door hun liederlijk gebrul en hetgeen zij nog meer deden, om den hoogen trap van beschaving te verraden, waarop zij stonden, (geen agenten te zien)! De harmonie werd verstoord door een der zangers , die twist zocht met een tweede. Langzamerhand kwam het tot moorddadig vechten, vechten , zoo als niet beschreven kan worden. (Nog geen agenten). De bewoners van de Heisteeg vlogen om luiken, ten einde hunne vensters te beveiligen tegen hunne waarde stadgenooten. Het knetteren van glas bewees, dat niet ieder zijn eigendom buiten gevaar had kunnen stellen. Een kelderluik was ook bezweken, (steeds geen agenten, hoe steller dezes ook zocht). Om vijf minuten over tien ure lag een der kannibalen bewegingloos op den grond, na bij herhaling op het achterhoofd neergesmeten te zijn, met eene woede, die het overige eer aandeed. De vrees, dat zij een moord gepleegd hadden, scheen de anderen eenigzins tot bewustheid te brengen, zij kozen ten minste het hazenpad. Een lid der schoone sekse, toonde hare vrouwelijke fijngevoeligheid, door een pas aangekomene, droogjes weg te vertellen -datze dr&apos; een daudgoslage hadden.&quot;</p>
	<p>Om 10 minuten over half elf ure, stond de verslagene tegen den muur en moest hij kiezen tusschen //zijn weg te gaan&apos; of //medegenomen te worden door door een wacht!&quot;</p>
	<p>O, wacht! was je een half uur eer gekomen met wat agenten , dan zouden de schuldigsten niet ontkomen zijn en de overgebleven stakkert had minder te lijden gehad; en de bewoners van de Heisteeg oek. Ik hoop, bewoners van de Heisteeg, dat het Handelsblad u eenige vergoeding geeft, door de opname van deze regelen. K. W.</p>
</text>
