<?xml version="1.0" encoding="UTF-8"?>
<text>
	<title>LAATSTE BERIGTEN.</title>
	<p>LONDEN, 9 Jan. De jongste berigten uit Mieuw-Zeeland,dd.22Nov. melden, dat de oorlog tegen de inboorlingen rustig wordt voortgezet. Opotiki is aangetast door de troepen; bij die gelegenheid zijn vele inboorlingen gesneuveld. De inboorlingen gevestigd in Poverty en in Hawkes Bays leggen langzamerhand meer algemeen de wapenen neder. Kawa Pah is gevangen genomen door een corps vrijwilligers , dat den vijand gevoelige nadeelen heeft toegebragt. Te Melbourne heerscht voortdurend groote ontevredenheid tegon de gouverneur. Er wordt aangedrongen op zijne terugroeping. Uit Dublin wordt gemeld, dat James O&apos; Gonnor, boekhouder aan het dagblad de Irish Pcople gisteren is veroordeeld tot 7 iaren dwangarbeid. WEENEN, 8 Jan. De Neder-Oostenrijksche landdag heeft het besluit genomen om leden voor den rijksraad te verkiezen. Slechts 5 leden verklaarden zich daartegen. Woensdag e.k. zullen de verkiezingen geschieden. WEENEN, 9 Jan. De Wiener Zeitung deelt den woordelijken inhoud mede van het handelstractaat met Engeland. Daarin worden de onderdanen en de handel van beide staten op gelijken voet gesteld met die der meest begunstigde natiën. De duur van het verdrag is voorloopig bepaald op 10 jaren, te rekenen van 1 Januarij 1867. — Het officiële blad van Venetië meldt, dat de regering voornemens is om tot vereenvoudiging van de staatkundige organisatie verschillende hervormingen in te voeren, die ten doel hebben de autonomie van Venetië te verzekeren.</p>
	<p>PARIJS, 9 Jan. De Moniteur meldt onder de berigten uit Spanje dat Prim ziek is, en zich genoodzaakt ziet, de opstandelingen te* volgen in een rijtuig. Zabala , Concha en Echague opereren te zamen ten einde de opstandelingen in het gebergte van Toledo te omsingelen &apos; MADRID, 8 Jan. (des middags). In deze stad blijft het rustig. Gisteren zijn weder nieuwe troepen uitgerukt, om de rebellen na tó zetten. Men verzekert, dat de regering het voorstel gedaan heeft om Prim van al zijne betrekkingen vervallen te verklaren en dat dit door de Koningin is onderteekend. Het volk schijnt voor den opstand niet gunstig gestemd te zijn. BARCELONA, 7 Jan. (des Avonds.) Er hebben hier vele zamenscholingen plaats gehad, welke door de gewapende magt uiteen moesten worden gedreven. De bevolking was onrustig.</p>
</text>
