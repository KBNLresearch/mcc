<?xml version="1.0" encoding="UTF-8"?>
<text>
	<title>MENGELINGEN. EENIGE STATISTIEKE BIJZONDERUEDEN OMTRENT PARIJS.</title>
	<p>De Heer Ch. de Limelle deelt in de Patrie, onder den titel «La consommation de Paris,&quot; eenige bijzonderheden mede, waarvan wij vertrouwen dat onze lezers met genoegen kennis zullen nemen. De stad Parijs, aldus schrijft do Heer de Limelle, is de hoofdstad der beschaafde wereld; daaraan mag thans niet meer worden getwijfeld. Indien de eigenlijk gezegde stad Londen met haar wedijvert ten aanzien van uitgestrektheid &apos;en bevolking, zoo zal niemand ontkennen, dat Parijs het overtreft in fraaiheid van gebouwen, in steeds toenemende uitbreiding zijner kaden, boulevards, lanen en squares voor het publiek bestemd, door de dagelijks vermeerderende verbetering zijner wegen en door de ondcraardsche kanalisatie, welke haar in alle rigtingen doorkruist en in zoo hooge mate tot de gezondheid bijdraagt. .. . Ziehier welke de oppervlakte is geweest van Parijs in verschillende tijdperken sedert achttien eeuwen. Onder Julius Cesar besloeg die stad 15 bunders, onder Julianus 39 bunders, onder Philips-August 253 bunders, onder Karel VI 439 bunders, onder Hendrik II 484 bunders, onder Hendrik IV 568 bunders, onder Lodewijk XIV 1104 bunders, onder Lodewijk XV 1337 bunders, onder Lodewijk XVI 3370 bunders, onder Lodewijk XVIII 3404 bunders en onder Napoleon 111 7450 bunders. In 1856 telde Parijs 1474 openbare wegen, waaronder 1168 straten en 127 wegen. Het aantal boulevards en pleinen is meer dan verdubbeld sedert de inlijving van het gebied, gelegen tusschen den ouden stadsmuur en den militairen weg loopende tot aan de binnenzijde der vestingwerken. De bevolking overtreft thans drie maal het cijfer aangetoond door de volkstellingen sedert 1806. De opgavan dér officiële tellingen sedert dat jaar tot 1861 zijn als volgt: 1806:580609 inwoners, 1811: 622,636; 1817: 713,966; 1836: 868,438; 1846: 1,053,891; 1861: 1,696,141. Men verwacht dat de telling, welke thans geschiedt, een cijfer zal aantoonen van 1,800,000 inwoners. En toch heeft de inlijving van het straks genoemde gebied slechts eene vermeerdering deibevolking veroorzaakt van 250,000 inwoners. De geboorten hebben met die vermeerdering van bevolking gelijken tred gehouden. Van 1841 tot 1850 was het gemiddelde aantal geboorten jaarlijks 31,759; van 1831 tot 1841 had het 29,016 niet overschreden. In 1864 was het aantal geboorten 53,835. De sterfte is niet in verhouding geweest met de vermeerdering der bevolking. Van 1841 tot 1850 was het jaarlijksche gemiddelde cijfer 29,976, zijnde 2482 meer dan het het gemidddelde voor het tienjarige tijdvak van 1831 tot 1841. In 1864 was het aantal sterfgevallen 8922 minder dan het aantal geboorten. Van 1831 tot 1850 telde men ééne geboorte op 30 inwoners en een overlijden op 32; in 1864 was er ééne geboorte op 31 inwoners en een sterfgeval op 35. Derhalve zijn sedert de annexatie de geboorten veel talrijker en de verhouding der sterfte tot de bevolking veel geringer. Het is blijkbaar dat deze uitkomst een gevolg is van de werken, na de slooping van den ouden stads muur, in alle arrondissementen tot bevordering der gezondheid ten uitvoer gelegd. Volgens de jongste statistieke opgaven telde men in Frankrijk ééne geboorte op 35 inwoners en een sterfgeval op 41. Parijs ontvangt dagelijks aanzienlijke hoeveelheden van allerlei goederen. Men zal, naar wij meenen, met eenige belangstelling de uitbreiding leeren kennen, welke de aanvoeren in de laatste twintig jaren hebben ondervonden van de consumtie-artikelcn, die aan accijns zijn onderworpen. Het vleesch van ossen, koeijen, kalveren, schapen en geiten uit de slagthuizen bedroes gemiddeld ieder jaar van 1841 tot 1850 50,844,766 kilogrammen ;&apos;van 1851 tot 1854 62,514,646 kilogr. Het versche vleesch van buiten aangevoerd varieerde jaarlijks van 1849 tot 1854 van 6,669,338 kilogr. tot 3 miilioen 964,033 kil. Men kan derhalve zeggen, dat in de jaren van 1851 tot 1854 ieder inwoner van Parijs gemiddeld daags 163 grammen of per jaar 59 kilogr., 353 grammen vleesch heeft verbruikt. Voegt men bij dit laatste cijfer nog 3 kil. 233 grammen voor den afval in Parijs verbruikt, dan verkrijgt men voor ieder inwoner een jaarlijksch bedrag van 62 kil. 686 gr. vleesch. In het jaar 1864 zijn geconsumeerd 116,226,756 kilogr. vleesch. Verdeelt men dit aanzienlijke getal over de geheele bevolking dan vindt men dat ieder inwoner gemiddeld per jaar heeft verbruikt 68 kil. 600 gr. vleesch, dan heeft ieder inwoner van Parijs jaarlijks gedurende het laatste tijdvak 6 kil. vleesch meer verbruikt dan in het voorgaande. Te Parijs wordt ook veel spek en varkensvleesch verbruikt. De hoeveelheid door den handel geleverd bedroeg gemiddeld van 1847 tot 1854 10,814,190 kil. of per inwoner 28 grammen per dagen lOkilogr. 267 grammen per jaar. Volgens de registers der administratie van de accijnsen zijn in 1864 te Parijs ingevoerd 22,336,535 kilogr. varkensvleesch en spek. leder inwoner heeft dus gemiddeld in dat jaar verbruikt 13 kilogr. 200 gr. van dat vleesch. Vereenigt men nu deze verschillende uitkomsten, dan bevindt men dat ieder inwoner van Parijs jaarlijks gemiddeld heeft verbruikt in 1854 73 kil. en in 1864 82 kil. vleesch van verschillende soort. Het verschil ter gunste van 1864 is derhalve 9 kilogr.. Bij deze cijfers zou men nog moeten voegen het gevogelte en het wild; het is echter mogelijk om met juistheid de gemiddelde hoeveelheid jaarlijks door ieder inwoner verbruikt te berekenen, omdat de statistiek het gewigt niet aangeeft der verschillende gevogelten,welke in consumtie worden gebragt. Hoe het zij, de waarde van het gevogelte en van het wild, dat m consumtie is gebragt. is gestegen tot cene som van 14,933,564 fr. in 1854, tot op 23,815,833 fr. in 1864. Deze vermeerdering is een duidelijk bewijs dat onder de bevolking meer welvaart heerscht, welke toegeschreven moet worden aan den bloei van den handel en de nijverheid der hoofdstad. Wij hebben hierboven aangetoond, dat ieder bewoner van Parijs gemiddeld &apos;sjaars 82 kilogrammen ossen-, schapen-, kalfs-en varkensvleesch verbruikt. Het is slechts 13 kilogrammen minder dan de hoeveelheid vleesch jaarlijks door ieder bewoner van Londen gekocht. Hierbij moet echter Herinnerd worden, dat Londen de stad van Europa is, waar het meeste vleesch gegeten wordt. In 1825 was de gemiddelde consumtie per jaar aldaar niet hooger dan van 77 kilogrammen. De voortdurende vooruitgang van den landbouw in Frankrijk doet het vertrouwen koesteren, dat het tijstip niet ver meer verwijderd is, waarop ieder bewoner van Parijs evenveel vleesch zal verbruiken als de burger van Londen. In 1833 overtrof de consumtie per persoon te Parijs geen 58 kilogrammen per jaar. Een ander levensmiddelvan eerste behoefte voor de meeste bewoners van groote steden is de wijn. Eene eeuw geleden verbruikte ieder inwoner in Frankrijk daarvan slechts 46 litres. Men vergenoegde er zich toen mede om den wijn in de, liederen te roemen, maar dronk dien weinig. Thans wordt hij minder bezongen, maar meer gedronken. Volgens de officiële statistiek verbruikte in 1840 ieder inwoner in Frankrijk 100 litres , in 1854 113 litres en in 1858 126 litres wijn van verschillende soort. In Portugal, waar de wijnopbrengst zeer aanzienlijk is in verhouding tot de uitgestrektheid van het gebied en tot het cijfer der be^ volking, drinkt ieder inwoner gemiddeld slechts 100 litres wijn per jaar. In Engeland was do individuele consumtie voor het sluiten van het handelsverdrag slechts zeer gering. Men dronk er bijna niets dan Portwijn en Claret (Bordeaux-wijn). De uitbreiding, sedert de invoering van het vrij handelstelsel, aan den verbouw van den wijnstok gegeven in de departementen Aude, Hérault, Gard, enz. heeft in staat gesteld om uit het Zuiden aanzienlijke hoeveelheden ordinaire wijnen naar Parijs te zenden, tot minder hooge prijzen dan die der wijnen van de tweede en derde soort, welke men vroeger uit Opper- en Neder-Bourgondie en uit Touraine derwaarts zond. Die groote aanvoeren, alsmede die uit de zuidwestelijke, departementen geven de verklaring voor de aanzienlijke vermeerdering der consumtie te Parijs sedert de laatste tien jaren. Zie hier het bedrag der jaarlijksche consumtie in de jaren 1831 tot 1854. Van 1831 tot 1841: 868,579 hectolitres; van 1841 tot 1850 : 999,423 hectolitres; van 1851 tot 1854: 1,193,006 hectolitres.</p>
	<p>Deze laatste gemiddelde hoeveelheid w,.s verdeeld als volgt: wijiï op fust 1,182,855 hectoliters, wijn op flesschen 10,151 hectoliters. leder inwoner van Parijs heeft derhalve, van 1831 tot 1854, jaarlijks gemiddeld gedronken, van 1831 tot 1840: 101 litres; van 1841 tot 1850: 100 litres; van 1851 tot 1854: 113 litres. üe wijn, jaarlijks buiten de accijnsgrens door de bewoners van Parijs gedronken, bedroeg voer het laatstgenoemde tijdperk 251,604 hectolitres. Deze hoeveelheid doet het gemiddelde bedrag der jaarlijksche consumtie, van 1831 tot 1854 stijgen tot op 1,414,610 hectolitres, of per inwoner jaarlijks 137 litres. De stad Parijs verbruikte in 1864 de volgende hoeveelheden: Wijn op fust 2,866,153 hectolitres, wijn op flesschen 16,496 hectolitres, te zamen dus 2,882,620 hectolitres. Derhalve 1,338,019 hectolitres meer dan het gemiddelde bedrag in het tijdvak van 1831 tot 1854. leder inwoners van Parijs heeft derhalve in 1864 jaarlijks 170 litres wijn verbruikt, zijnde in vergelijking met 1854 eene jaarlijksche vermeerdering van 33 litres. Het verbruik van bier is in de laatste jaren ook aanzienlijk vermeerderd.</p>
	<p>Zie hier eene opgaaf der hoeveelheden; welke van 1831 tot 1854 gemiddeld te Parijs verbruikt werden; van 1831 tot 1840.- 116,354 hectolitres; van 1841 tot 1850:118,695 hectolitres; van 1851 tot 1854: 140,015 hectolitres. leder inwoner van Parijs heeft dus van 1831 tot 1840, 13 litres; van 1841 tot 1850, 12 litres; van 1851 tot 1854, 13 litres bier per jaar verbruikt. Voegt men daarbij de hoeveelheid bier, welke toen buiten de accijnsgrens werd verkocht en welke 151,804 heet. bedroeg, dan bevindt men dat de gemiddelde consumtie van iederen inwoner was 14 litres per jaar. in 1864 heeft de stad Parijs 340,308 hectolitres bier verbruikt, zijnde per inwoner 20 litres per jaar. Men berekent de hoeveelheid bier door iederen -inwoner van het Groot Brittannische koningrijk verbruikt, gemiddeld per jaar op 500 litres.</p>
	<p>Te Parijs werden in 1854 36,939 hectolitres bier van buiten ingevoerd. Dé hoeveelheid in 1864 ingevoerd, was 120,114 hectolitres, zijnde eene meerdering van 83,175 hectolitres. Vroeger werden de bieren, welke onder de benaming van Straatsburger of Beijerscho bieren werden verkocht, te Parijs gefabriceerd. Thans worden die bieren langs den Oostdijken spoorweg regtstreeks uit den Elsas of uit Duitschland aangevoerd. Uit een en ander blijkt, dat de consumtie van wijn en bier sedert tien jaren ter gunste van de algemeene hygiëne, zeer aanmerkelijk is toegenomen. Daarentegen is die van brandewijn en andere geestrijke dranken aanzienlijk verminderd met uitzondering van de absinthe, dat voor do gezondheid zoo nadeelige geestrijke vocht, hetwelk overal geweerd zou worden, indien men wist uit welke bestanddeelen het is zamengesteld. In een volgend artikel &apos;zullen wij de overige consumtie-artikelen, vooral de visch en de oesters, bespreken.</p>
</text>
