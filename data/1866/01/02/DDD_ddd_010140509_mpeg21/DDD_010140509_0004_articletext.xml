<?xml version="1.0" encoding="UTF-8"?>
<text>
	<title>Belgische Post. BRUSSEL, Zondag 31 December.</title>
	<p>De minister van oorlog heeft bekend gemaakt dat de onderhandelingen over de uitwisseling der Belgische militairen die in het gevecht van Tacambaroc door de Juaristen zijn gevangen genomen , tot een gunstig resultaat hebben geleid en dat die manschappen werkelijk zijn uitgeleverd. — De minister van openbare werken heeft de voorstellen verworpen van de oprigters der Belgische maatschappij voor de stoomvaart tusschen Antwerpen en de Ver. Staten. De regering wil geene privilegiën verleenen en de maatschappij verlangde eene verlaging van 50 pCt. op het tarief der Belgische spoorwegen voor het vervoer van goederen en passagiers, die met Belgische stoomschepen regtstreeks naar Amerika overgebragt worden.</p>
</text>
