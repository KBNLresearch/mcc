<?xml version="1.0" encoding="UTF-8"?>
<text>
	<title>Fransche Post. PARIJS, Donderdag 4 Jannarij.</title>
	<p>De geruchten omtrent de aanstaande terugroeping van het Fransche leger uit Mexico blijven aan de orde van den dag. Zij regtvaardigen de verwachting, dat de Keizer in zijne troonrede zal doen blijken in hoeverre die beweringen gegrond zijn. Mogt dat werkelijk plaats hebben, dan zal de beraadslaging over het adres van antwoord niet weinig worden bekort, aangezien niet alleen de Heer J. Favre, maar nog andere afgevaardigden der oppositie voornemens zijn de Mexicaansche aangelegenheden ter sprake te brengen. _— Een bijzondere brief uit Vera Cruz meldt, dat 62 Juaristen., die bij het gevecht van Matamoros gevangen werden genomen, allen op staanden voet zijn gefusilleerd. Voorts is in die stad een komplot onder het leger ontdekt, dat ten doel had den generaal Mejia te vermoorden en de stad aan den vijand over te leveren. Twee Amerikaansche in het keizerlijke leger dienende officieren blijken de hoofdaanleggers te zijn geweest. Een hunner entkwam ; zijn makker werd opgehangen. De Pruisische consul te Cordova werd onder de valsche beschuldiging van met guerillas in betrekking te staan, gearresteerdzijn huis werd geplunderd. Den volgenden dag werd hij weder doormaarschalk Bazaine in vrijheid gesteld, die zich daarmede verontschuldigde dat men zich vergist had. Intusschen lag de vrouw van den gearresteerde stervende van den schrik en inderdaad overleed zij eenige dagen later. — Het verbod der comédie Malheur aux vaincus, van den Heer Barrière, is door de bemiddeling des Keizers opgeheven. Het stuk bevat dan_ ook niets anciers dan eene verheerlijking van Napoleon I en laakt diens volgelingen, die hem op het oogenblik van zijn ondergang verlieten, om tot&apos;de Bourbons over te loopen. — De baron de Pounat, die dezer dagen de gevangenis van Ste.Pelagio verliet, waar hij wegens drukpersdelict opgesloten was geweest, heeft een brief aan de onafhankelijke dagbladen gerigt, houdende dat aldaar sedert eenigen tijd, ten minste ten opzigte van een zijner makkers, die wegens een gelijksoortig feit werd veroordeeld, de maatregel is ingevoerd, dat zijne bloedverwanten, om hem te kunnen bezoeken, vooraf een verlof aan het bureau van policie moeten gaan afhalen. — Het Journal des Débats wijdt een artikel aan de Oostenrijksch- Fransche alliantie. Het blad gelooft gaarne, dat zoodanig bondgenootschap voor Oostenrijk groote voordcelen zou aanbieden, maar ziet niet in welk nut het aan Frankrijk kan opleveren. In Italië loopen de meeningen der beide regeringen geheel uit elkander en het is hoogstens in Duitschland, waar Frankrijk eenig belang er bij zou hebben, om zijne pogingen met die van het Oostenrijksche hof te vereenigen, om de eerzuchtige politiek van v. Bismarck daardoor tot den val te brengen. Indien men derhalve aan de geruchten, deswege verspreid, eenig gewigt mag hechten, dan kan men daarin alleen eene bedreiging jegens Pruisen zien, of beter gezegd eene soort van officieuso waarschuwing; het blad gelooft ook niet, dat de voorgewende alliantie de omstandigheden zal overleven, die het denkbeeld daarvan bij sommigen hebben doen ontstaan.</p>
	<p>— De Heer Guizot heeft heden in het college de France zijne lessen hervat; hij werd door de studenten met gejuich begroet, en na afloop van het collegie schaarden zij zich in twee rijen om den hoogleeraar door te laten, dien zij zelfs een eind weegs vergezelden. De Heer Guizot, de vader, die een weinig vroeger dan zijn zoon in de gehoorzaal verscheen, werd door de studenten mede luide toegejuicht. — Er is nog altijd sprake van de oprigting van een groot min of&apos; meer officieel dagblad; men noemt zelfs den Heer Cucheval-Clarigny als toekomstige hoofdredacteur. In sommige kringen gelooft men échter niet dat het plan zal worden verwezenlijkt. — Volgens de Soleil; hebben de bedienden, die op de Tuilerien bij de bals dienst doen, iv hunne liverei slechts een zak om den neusdoek in te steken. Alle overige zakken zijn digtgenaaid. De nieuwe hofmeester Dupuis is op dezen gelukkigen inval gekomen en sedert verdwijnen bij soortgelijke feestelijke avonden veel minder getruffeerdo hoenders, andere lekkernijen en stukken zilver tafelgereedschap. ¦— Adelina Patti is weder bij de Italiaansche opera geëngageerd. ¦— Het stuk Henriette Mareehal, van de Heeren Goncourt, hetwelk te Parijs gevallen is en tot zulke ergerlijke tooneelen in den schouwburg aanleiding gaf, is te Marseille met grooten bijval opgevoerd. — Uit Florence wordt gemeld, dat het nieuwe ministerie geene kans heeft om de meerderheid in de kamer te vereenigen en dat het bij de eerste gelegenheid, waarop men niet lang zal behoeven to wachten, zal worden omver geworpen. Dit zal echter de ontbinding der kamer niet ten gevolge hebben, daaromtrent is een besluit genomen in den jongsten kabinetsraad. De Koning heeft het zelfs aan de deputatie der kamer te kennen gegeven, die hem ter gelegenheid van het nieuwe jaar het adres van gelukwensching kwam aanbieden^ Sedert 1 Januarij is het nieuwe burgerlijke wetboek in geheel Italië ingevoerd. Derhalve moeten alle acten van den burgerlijken stand volgens de wet geschieden. Aan óTe gemeenten zijn instructien gegeven voor het houden der registers van den burgerlijken stand. De invoering van het burgerlijk huwelijk in Italië is eene ware omwenteling , de bisschoppen der provincie Turyn hebben besloten dat zij de doop-, trouw- en begrafenis-registers zouden blijven houden even als vroeger. Hierop valt niets aau&apos; te merken nu] iedereen toch vrij is, om al of niet de medewerking van de geestelijkheid in te roepen. __— De Vnita Itatiana is den 2den Januarij weder verschenen, dank zij de inschrijvingen van een aantal patriotten. Het blad geeft berigten omtrent Mazzini en meldt, dat hij twee smartelijke crisissen heelt doorgestaan, maar niet ernstig genoeg om zijn leven in gevaar te brengen. Sedert 26 Dee. is zijn toestand eenigzins verbeterd. — Volgens een brief uit Rome heeft de Paus dezer dagen eene allocutie gehouden tot de consulta van financiën en daarin ook gesproken van de onderhandelingen, die door tusschenkomst van Frankrijk plaats hebben, tot regeling der financiële kwestie tusschen Italië en Rome. De Paus nu heeft zich bereid verklaard, om van het koningrijk Italië eene jaarlijksche som te ontvangen tot betaling der schuld, welke gerekend kan worden ten laste der vroegere Pauselijke provinciën te komen, maar alleen bij wijze van voorschot, zoodat Italië dezo schikking aannemende, zijdelings erkennen zal, dat het geen regt op genoemde provinciën heeït. Het kabinet te Florence wil echter met zulk eene voorwaarde volstrekt geen genoegen nemen. — Uit Spanje wordt gemeld dat het aangaan eener leening bijna onvermijdelijk schijnt. De verre expeditien, waarvoor de hertog van Tetuan eene groote neiging heeft, hebben de schatkist geledigd en reeds de gelden verslonden, welke de verkoop van het overschot der geestelijke goederen zal opleveren. In eene circulaire van den Madridschen handel wordt betoogd, dat de politieke bewegingen van het afgeloopen jaar hun een verlies van 140 millioen realen hebben berokkend. De cholera heeft Spanje nog niet verlaten. Naauwelijks heeft dc ziekte te Sevilië opgehouden, of zij is te Xeres uitgebarsten en rigt groote verwoestingen te Santander aan. In Castilie heerscht zij nog op vele punten, ofschoon in alle provinciën een strenge winter heerscht.</p>
	<p>— De Patrie heeft berigten uit Valparaiso ontvangen, loopende tot 30 November. Zij melden dat Callao rustig was. De dictator Prado heeft een geacht persoon tot commandant der stad benoemd, die zich aan boord der Nuniancia heeft begeven om den Spaanschen commandant te begroeten. Prado heeft in eeno proclamatie verklaard, dat hij het gezag aan Castella zou overdragen, die in de eerste helft van Januarij van Parijs te Lima wordt verwacht. Uit Port-au-Prince wordt van 9 Dee. aan hetzelfde blad gemeld dat de nederlaag van Salnave een beslisscnden invloed heeft gehad. De gisting, welke zich in het Zuiden had vertoond is als met een tooverslag bedaard, de regering van den president Geffrard is voor geruimen tijd rustig. Men verzekert, dat hij een plan tot inweudige organisatie des lands ten uitvoer zal leggen met net doel om in de geheele republiek Haïti den landbouw en de werken van openbaar nut uit te breiden.</p>
</text>
