<?xml version="1.0" encoding="UTF-8"?>
<text>
	<title>CORRESPONDENTIE.</title>
	<p>Eenige fatsoenlijke bewoners van den Singel herhalen de reeds dikwert vernomen klagt over het gebrekkig toezigt op het verontreinigen der straten en kaden. Bij het lossen der turfschepen blijven gansche hoopen mul onbeheerd liggen; evenzoo schijnt men algemeen in het denkbeeld te verkeeren, dat de kaden der grachten eigenaardig bestemd zijn voor het schoonmaken en uitbranden van kagchels en daartoe behoorende pijpen.</p>
	<p>Een liefhebber van wandelen zou gaarne zien, dat in de waterpartij van het Nieuwe Park zwanen werden geplaatst, gelijk in de Utrechtsehe singels het geval is. Dit zou, meent hij, eene groote verbetering zijn.</p>
	<p>Naar aanleiding van het, in N°. 10611 van ons blad opgenomen ingezonden stuk over de stoombootdienst op Texel, ontvangen wij van XX uit Alkmaar een schrijven, waarin wordt beweerd, dat de boot, niet zoo als X meent van tijd tot tijd stil ligt, maar geheel hefft oj gehouden te varen. De schrijver gaat daarop aldus voort: X schijnt te verlangen en te verwachten, dat hel rijk aan dien middeneeuwschcn staat van zaken een einde make. En gedeeltelijk heeft hij volkomen gelijk. De staat kan niet lijdelijk aanzien, dat een 6000--tal harer onderdanen te Texel woonachtig, zoo aan de barbaarschheid worden teruggeven. Maar, — moet dat rijk alleen en alles nu doen? Was het niet te verwachten met allen grond, dat het iniatief tot het weder in de vaart brengen eener geregelde stoombootdienst worde genomen door den gemeenteraad, en de inwoners van Texel ? Zij toch h-bbenhet meeste directe belang bij de verbinding van hun eiland met d-il vasts-n wal .De vaste wal toch waarlijk minder bij die met het eiland! En de Texelaren kunnen het volkomen goed doen. Bij dozijnen telt men onder hen ingezetenen die 1, 2 en 3 tonnen gouds en meerder in eigendom bezitten. Waarom door hen niet de handen aan den ploeg geslagen ? Die de koe toebehoort, dient ze toch wel bij de hoorns to pakken. En de beschaving zal toch wel zelfs op Texel zoover zijn doorgedrongen , dat de Texelaren zelven begrijpen, dat eene goede stoomverbinding aan den vasten wal voor hunne verdere ontwikkeling onontl-.erlijk is. De achteruitgang die nu plaats heeft gegrepen in de correspondentie van Texel met den vasten wal, is eigenlijk meer dan ongehoord. Dat de Texelaren echter zelven doen blijken van hunne belangstelling. Zij hebben er de krachten voor; dat zij ook van hunnen wil doen blijken.</p>
</text>
