<?xml version="1.0" encoding="UTF-8"?>
<text>
	<title>CONCERT EN TOONEELNIEUWS. AMSTERDAM, Zondag 15 April.</title>
	<p>.Stads-Schouwburg. De voorstellingen der laatste dagen hebben niets nieuws opgeleverd; die van gisteren avond werd bijgewoond door HH. MM. den Koning en de Koningin, benevens den Prins van Oranje. De. schouwburg leverde een luisterrijken aanblik op, door de fraaije toiletten der dames, die de eerste rangen vulden, &apos;s Konings loge en het portiek van het tooneel waren op de gewone wijze versierd. Ten ongeveer kwartier over acht ure verschenen de hooge bezoekers; zij werden door het geheele publiek staande en door het orehest met het Volkslied begroet. Nadat de vorstelijke personen op minzame wijze de huldeblijken der aanwezigen hadden beantwoord, nam de voorstelling een aanvang. Zij bestond uit het tooneelspel: Arthur of Zestien jaren later, waarin Mw. Kleine, de Hecren Roobol en Kistemaker zich zeer onderscheidden, en twee bedrijven van het ballet: de Hinde in het Bosch; de voorstelling werd door HH. MM. en den Kroonprins tot aan het einde toe bijgewoond. . Gkasd Tiieatre. Dingsdag jl. had hier ten voordcele van Frl. Betty FArronge eene opvoering plaats van het tooneelspel: Marie-Annc, oder ein Weib aus dem Volks, Ter wille der beneficiante hadden wij de zaal gaarne beter bezet gezien dan het geval was; en voorzekcr&apos;had zij door de wijze, waarop zij de titelrol vervulde, op een talrijk beg zoek aanspraak mogen maken. Luide en herhaalde malen juichten de aanwezigen de jonge kunstenares toe, die gevoel aan waarheid van uitdrukking weet te. paren. Zij werd zeer goed ter zijde gestaan door Frl. v. Milde, die zich als de Griifln von Bussières zeer verdienstelijk kweet, alsmede, door de Heeren Wedderin (Bertrand), Pohlmann (Remy) ön Wiese (Appiani). De hoofdvertooners werden bij herhaling teruggeroepen. Donderdag avond had eene herhaling plaats van het blijspel von Sieben die Hiisslichste, in de vorige week voor het eerst in dit saizoen opgevoer*!. Regt vrolijk en met de noodige losheid cii vlugheid werd het onderhoudende, Jgeestige blijspel afgespeeld, zoodat het publiek , dat ditmaal vrij talrijk was, met het grootste genoegen de voorstelling bijwoonde&apos; Frl. Pauliné I&apos;Arronge bragt door haar geanimeerd en bevallig spel niet weinig tot dien goeden uitslag bii; zij verwierf uitbundige toejuichingen. In weinige rollen voldoet de Heer Wedderin zoo goed als in die van Ernst Hellwald, die hij zeer levendig en met, gevoel heeft gespeeld. Ook de Heer Eichenwald kweet zich als Jeremias Ambrosi zeer verdienstelijk. De drie dames Höhn, Fidy-Hoch en Greenberg-Pohl maakten aardige en welgelukte caricaturen van de drie oude dames, die over het lot van Ernst en Ernestine uitspraak moeten doen. Het spel van den Heer Stotz als Muller kwam ons wat ruw voor; een virtuoos kan een excentriek maar behoeft daarom nog geen onbeschaafd man te zijn. De overige vertooners waren meerendeels goed op hunne plaats en de bijval, dien de opvoering verwierf, was welverdiend. Salon in de Amstelstraat. Dingsdag jl. had hier ten voordeele van den Heer J. L. Rozelaar eene eerste opvoering plaats van eene nieuwe vaudeville: De Honderdjarige man. of de familie Gaillard, waarin de rollen der vier opvolgende geslachten met het meeste succes vervuld werden door de Heeren Judels, Bruyn, Rozelaar en Kapper. Daarop volgde de bekende vaudeville: Turlututu, waarin de rol van Antje op hare gewone levendige en geestige wijze door Mw. Corijn vervuld werd, en de Heer Judels als Turlututu uitmuntte, terwijl de beneficiant de rol van Slag vervulde. Met de vaudeville: Goede morgen mijnheer Bekker, waarin de Heer Rozelaar Bekker voorstelde, werd deze voorstelling besloten. Donderdag-avond had hier de eerste voorstelling plaats van het kluchtspel De Schoone Helena, muziek van Oftenbach. De Orpheus, die als het ware de voorlooper is geweest, heeft ons niet het genre bekend gemaakt, en dat is zeer gelukkig voor «Ac schoone Helena,&quot; welke het publiek, ware het niet behoorlijk voorbereid, dat is ware zijn smaak minder bedorven, misschien minder goed zou hebben ontvangen. Dat «Ac schoone Helena&quot; een zamenraapscl van dwaasheden is., waarin alles wat naar geest of vernuft zweemt ontbreekt, ziedaar niet onze grootste of ernstigste grief tegen dit kluchtspel; maar dat de eerste cisehen van kieschheid daarin op zoo ruwe wijze over het hoofd zijn gezien, mogen wij niet onopgemerkt laten voorbijgaan. Tot het succes van het stuk zal dit niets afdoen; bij iedere voorstelling is de zaal stampvol en het succes bnitensporig. Aan de mise-en-scène is veel zorg en moeite besteed en zij verdient, vooral wanneer men let op de beperkte ruimte, lof. Het publiek overlaadt de Heeren Judels, Bamberg, Corijn, Kapper, van Biene, maar inzonderheid Mw. Corijn, die de titelrol vervult, gedurende de geheele voorstelling met bijvalsbetnigingen. Het stuk zal waarschijlijk een groot aantal voorstellingen beleven.</p>
</text>
