<?xml version="1.0" encoding="UTF-8"?>
<text>
	<title>BUITENLAND. Engelsche Post. LONDEN, Maandag 16 April (des Avonds).</title>
	<p>De nieuwsgierigheid bij het publiek ten opzigte van de debatten over de reform-bill is zeer verminderd en het gedrang voor het parlements-gebouw is zoodanig afgenomen dat men zonder eenige moeite of kosten eene plaats op de galerij kan magtig worden. De discussien zullen waarschijnlijk tot Dingsdag of uiterlijk tot Donderdag voortduren, ofschoon nog vele voorname leden van de verschillende partyen het woord moeten voeren. Eerst wanneer de tweede lezing zal hebben plaats gehad, zal de eigenlijke parlementaire strijd in comité beginnen, Wat de uitslag hiervan zal zijn, is vooralsnog met geene mogelijkheid te zeggen ; doch zooveel is zeker dat deze beraadslagingen voor de regering de gevaarlijkste zijn. — De berigten uit de katoen-verwerkende fabriekdistricten luiden over de vorige week algemeen hoogst ongunstig. — LI. Vrijdag avond zijn te- Dublin weder zes personen in hechtenis genomen, verdacht van tot de broederschap der Eenians te behooren ; bij een hunner vond men twee geladen revolvers, een dolkmes, kogels en.slaghoedjes-, de overigen waren niet van wapenen voorzien. — De Britsche zeemagt op de Noord-Amerik. kust, die reeds uit 26 schepen met 443 stukken en 5288 zeelieden bestaat, zal volgens de Army and Navy Gazette eerlang met twee stoomschepen een van 17 en een van 6 stukken worden versterkt.</p>
	<p>— Men vreest hier, dat op nieuw een der stoomschepen in de groote vaart het lot van de London en de Amelia heeft gedeeld en met man en muis in de diepte is verdwenen. De Nerbudda, metende 1357 ten, onder bevel van kapitein Hardy en behoorende aan de Bombay and Bengal Shipping Company, vertrok den IBden Nov. jl. van Liverpool naar Bombay. De equipage bestond uit ongeveer 50 personen. Het vaartuig is in een hevigen storm gezien, doch sedert heeft men er niets van vernomen.</p>
</text>
