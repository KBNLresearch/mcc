<?xml version="1.0" encoding="UTF-8"?>
<text>
	<title>Duitsche Post.</title>
	<p>WEENEN, 15 April. Op grond van mededeelingen van goed onderrigte personen kan worden verzekerd, dat de generaal Tonßenedek Verona niet heeft verlaten en geen bevel heeft ontvangen om zich elders heen te begeven, ten einde zijn hoofdkwartier te verleggen. — Gisteren namiddag is het stoffelijk overschot van Julie Bettich alhier ten grave gedragen, die gedurende een dertigtal jaren een deischoonste sieraden van het dramatisch tooneel van Duitschland was. De toevloed van vrienden en vereerders der kunstenares, zoo in de protestantsche kerk als op de begraafplaats, was buitengewoon talrijk. Onder deze bevonden zich vele personen tot de hoogste standen der maatschappij behoorende, als de opperkamerheer des Keizers , d« Graaf Auersperg, de Baron Munch vön Bellin ghausen en eene menigte anderen, die op het gebied van wetenschap en kunst den eervolsten naam hebben verworven. — Het jongste zoontje uit den tweeden echt van den HeerTuvora, die zich dezer dagen met zijne vrouw en drie kinderen uit het eerste huwelijk van het leven heeft beroofd, is aangenomen door de weduwe van den vermaarden Döbler, het andere kind door den broeder van de eerste echtgenoot van Tuvora. Bedoelde weduwe is sedert eenigen tijd in de nabijheid van Gloggnitz gevestigd, waar zij uitgestrekte vaste goederen bezit. — Te Venetië is in de jongste zitting van den gemeenteraad als eerste der drie candidaten voor de opengevallen plaats van burgemeester dier stad gekozen de Heer Bembo, die voor eenigen tijd vrijwillig die betrekking heeft nedergelegd.</p>
	<p>BERLIJN, 17 April (des Ochtends). Met bevreemding heeft men vernomen, dat in de zoogenaamde generaals-club te dezer stede, op voorstel van den generaal Brandt, een adres aan den Koning is gezonden, onderteekend door een groot aantal officieren van de hoogere rangen, waarbij met aandrang wordt gevraagd dat de Koning aan Oostenrijk den oorlog zal verklaren. De daarvoor aangevoerde redenen , en dit is zeer karakteristiek, zijn in lijnregten strijd met de thans gevolgde regeringsbeginselen. Tot heden is het niet met zekerheid bekend, zegt een der liberale dagbladen, of de Koning dit adres heeft aangenomen, maar opmerkelijk mag het genoemd worden, dat de Neue Preuss. Zeitung de leden der volksvergaderingen, die hunne stem luide voor het behoud des vredes verheffen, beschuldigt van het plegen van landverraad, en dus de regten der burgers poogt te verkorten , terwijl datzelfde blad dergelijke pogingen als hier bedoeld openlijk toejuicht nu de adressanten van het regt van petitionnement gebruik maken om het land in ellende te dompelen. — Het dusgenaamde collegie der oudsten van den handelstand te Koningsbergen, het beurs-comité , zal waarschijnlijk worden vervolgd op last der regering, dewijl het bij gelegenheid van &apos;s Konings jongsten jaardag het beursgebouw des daags niet met vlaggen, des avonds niet met eene illuminatie had gesierd. De instructie der zaak is reeds aangevangen. — De Kölmsche Zeitung van heden bevat een hoofdartikel, hetwelk tot opschrift heeft: ./De toestand van Pruisen.&quot; Het resultaat der redenering is, dat //hoogst waarschijnlijk de staatkundige loopbaan van den Heer v. Bismarck ten einde spoedt. Het vroeger reeds bestaande wantrouwen is door de jongste voorstellen, die v. Bismarck bij den bond heeft gedaan, allerwege zoodanig toegenomen, dat alleen zeer groote misslagen zijner tegenstanders de positie van den Heer von Bisinarck houdbaar kunnen maken.&quot;</p>
	<p>— Gisteren werd te Keulen een zonderlinge diefstal gepleegd. Een bewoner van een der dorpen nabij gemelde stad gelegen, bezocht de markt met een wagen , zwaar beladen met allerlei producten van zijn akker. Door een toeval verwijderde hij zich voor een oogenblik; terogkeerende bleek het, dat men zijn wagen met paard, enz. had gestolen en tot heden is het niet gelukt den dader of de bedoelde voorwerpen op te sporen. — Te Mulheim a/R. is eergisteren eene talrijk bezochte volksvergadering gehouden, welke met eenparigheid van stemmen eene resolutie heeft aangenomen, strekkende om te verklaren, dat een oorlog tusschen Oostenrijk en Pruisen moet beschouwd worden als eene nationale ramp, welke Duitschland in een poel van jammeren zal storten. — De Heer Ewald Hilgers, eigenaar eener groote fabriek van stoomwerktuigen enz. te Essen, heeft aan de centrale commissie voer de groote tentoonstelling te Parijs eene kennisgeving gezonden, meldende dat hij aan den eervollen wedstrijd op het gebied der kunsten geen deel zal nemen, nu een 10 jarige knaap tot president der hoofdcommissie is gekozen. — Uit Kopenhagen wordt gemeld dat het Folkething bij de tweede lezing de wetsvoordragt, betreffende hef pensioneren van de Sleeswijk-Holsteinsche ambtenaren bijna met eenparige stemmen heeft aangenomen. Men beweert dat de Duitsche commissarissen, leden der gemengde commissie tot regeling der financiële kwestien, bezwaren hebben geopperd tegen de ratificatie, op grond dat de bepalinfen der wetsvoordragt de tenuitvoerlegging der overeenkomst tusschen e beide groote Duitsche mogendheden zal bemoeijelijken zoo niet onmogelijk maken. — De generaal Berg, stedehouder van den Keizer van Rusland in Polen, heeft bevel ontvangen, om zich onverwijld naar Petersburg te begeven, ten gevolge van den aanglag op&apos;s Keizers leven gepleegd.</p>
	<p>FRANKFORT, 17 April. Volgens de MUitairischeßlitter bedraagt de sterkte van het Duitsche bondsleger naar de matriculaire bepalingen met de reserve 452,763 man, uitmakende 335 bataillons infanterie, 46 bat. en 5 halve bat. jagers, 376 escadrons cavallerie, 1188 stukken geschut (886 Hieuw model, 284 glad geboord en 18 houwitser) en 24 toestellen voor congrevische vuurpijlen, 7 bat. mineurs, 7 Gomp. en 8 detach. van die troepen. Oostenrijk stelt 53,459 en Pruisen 102,109 man meer-dan vereischt wordt, zoodat het totaal 191,453 man meer bedraagt dan het normale aantal. — In diplomatieke kringen beweert men, dat de Kroonprins van Pruisen, met betrekking tot de reorganisatie der armee, dezelfde beginselen is toegedaan als zijn vader. Is die bewering juist, dan beeft eene talrijke partij daar te lande, die bij de troonsbekhmming van den vermoedelijken opvolger des Konings eene geheele verandering van den stand van zaken verwacht, zich zeer vergist. — Het .aantal volksvergaderingen in Zuid-Duitschland, strekkende om //den afschuw der Duitsche natie van de schaamtelooze staatkunde van v. Bismarck&quot; luide uit te drukken, neemt dagelijks toe. Tevens vermeerdert zich het aantal stemmen voor het bijeenroepen van een Duitsch Parlement, ondsr de uitdrukkelijke voorwaarde, dat Bismarck het staatstooneel verlaat. — De nagelaten goederen van den vermaarden Bosco, dezer dagen te Dresden overleden, zullen Donderdag e. k. aldaar in het openbaar worden geveild. Het aantal daarin voorkomende ringen versierd met brillanten, rosetten, robijnen, smaragden en vele andere edelgesteenten , allen geschenken van vorstelijke personen, is buitengewoon talrijk. — Tot bevordering van de verspreiding van den beroemden Atlas van ZuAtserland, vervaardigd onder het toezigt van wijlen den generaal Dufour, heeft de Zwitsersche bondsraad den prijs daarvan met de helft verminderd en dien vastgesteld op 50 fr.</p>
</text>
