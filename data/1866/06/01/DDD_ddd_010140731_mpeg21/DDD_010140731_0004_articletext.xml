<?xml version="1.0" encoding="UTF-8"?>
<text>
	<title>INGEZONDEN STUKKEN.</title>
	<p>Aan de Redactie. Moet men geheel lijdelijk afhangen van den sluiswachter of van wien dan ook, die magthebbende is aan de schutsluis Willem 111, en geduldig alle schade dragen, die door de willekeur van zooiemand veroorzaakt wordt? Of,is&apos;het regt, dat eene passagiersbeot wachten moet, om gelijk met een achteraankomend Oost-Indievaarder te schutten&apos;? Overtuigd, dat velen met mij, die dikwijls de reis langs het Noord- Hollandsch Kanaal maken moeten, gegronde klagten zouden kunnen indienen, wegens het tijdverlies dat men meermalen te lijden heeft veroorzaakt door het oponthoud aan die sluis, zoo neem ik de vrijheid u een plaatsje voor deze regels te verzoeken. Dezen voormiddag meende ik met eene der booten op dat traject te vertrekken: in de sluis komende, moest er op de Maria Veronica gewacht worden om tegelijk te schutten , wat zeker voor het gerief van de sluiswachters is, die dus weer zoo veel minder werk te doen hadden; genoeg het oponthoud was van dien aard, dat ik van de reis moest afzien, omdat ik onmogelijk weer tijdig.terug kon keeren, zoodat ik doordeinvallenden Zondag, drie dagen verlies lijd roet mijne bezigheden. De tijd van aankomst der booten voor de sluis, is genoegzaam bekend- het geval nogtans is zoo vreemd niet, dat menig passagier, die met een der treinen zijne reis verder dacht voort te zetten (waarvoor dan ook de verschillende booten tijdig genoeg aankomen) zich genoodzaakt zag in Amsterdam&quot; te moeten overnachten, omdat, ja omdat er dik- wijls op het schutten van een houtvlot of een turfschip gewacht moest worden. r&quot;</p>
	<p>Mogt de plaatsing van bovenstaande de uitwerking hebben, dntde daarbij betrokkene beambten der schutsluis er aan herinnerd worden (wat zy dikwijls niet schijnen te weten), dat //tijd geld is,&quot; ja meer dan geld voor een reiziger, dan zoude, ik ben er van overtuigd, menigeen u daarvoor dank weten. M</p>
</text>
