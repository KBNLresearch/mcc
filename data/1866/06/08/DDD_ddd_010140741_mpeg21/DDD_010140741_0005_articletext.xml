<?xml version="1.0" encoding="UTF-8"?>
<text>
	<title>INGEZONDEN STUKKEN. Aan de Redactie. Aan den Schrijver van het ingezonden stuk, getiteld: HET AMSTEL HOTEL TE AMSTERDAM.</title>
	<p>(Algem. Handelsblad Zaturdag 26 Mei) Eenige reizigers en handelaren, dikwerf de Amsterdamsche hotels bezoekende, bevreemdt het dat de provinciale schrijver van genoemd artikel niet uitdrukkelijk de vele hotels aldaar vermeld, waar hij hetgeen door hem wordt aangestipt, ondervond. Nu is er een ongunstige dunk over werkelijk goede hotels ontstaan. Zij willen niet door in bijzonderheden de oeweringen des schrijvers te wederleggen een pennenstrijd met hem aanvangen, maar alleen ter eere der waarheid vermelden, dat het vinden van logies te Amsterdam alleen bij buitengewone gelegenheden moeijelijk is, even als dit ook overal in het buitenland plaats vindt en wel immer alsdan plaats vinden zal; de verdere onaangenaamheden, die trouwens onder andere vormen min of meer in ieder hotel voorkomen, moeten den eigenaar of chef des hotels bekend worden gemaakt en bij niet verstrekte hulp en ondersteuning ter kennis gebragt worden van het rsizend publiek, alsdan legt men niet als nu schrijver van voornoemd artikel eene algemeene blaam op de hotels der hoofdstad noch op de logementhouders, die waarlijk niet naar Parijs behoeven te g.oan, gelijk genoemde schrijver hun zoo dringend aanraadt om hun b drijf te leeren.</p>
	<p>Aan de Redactie. Ofschoon een getrouw lezer van uwe Courant, heb ik het artikel (hetgeen de inzender een artikel noemt, was een berigt onder Frankfort, uit de Frankforter Post-Zeitung, Rbd.) Â«Over Toover-photographie&quot; in de courant van den 2den dezer niet gezien eu werd mijne aandacht eerst bij het lezen der Kamper Courant van den lOden dezer daarop gevestigd. Als photograaf en scheikundige vermeen ik echter verpligt te zijn hierop terug te komen, en wel omdat het publiek onnoodig voor een onschadelijk vermaak wordt gewaarschuwd en de photografen (ik ben in deze geheel onpartijdig) daardoor in hunne werkzaamheden worden belemmerd. Het is waar, dat de zoogenaamde toover-pbotogrammen met kwikzilver-chloride (resp. dubbel chloorkwik of hydrargyrum bichloratum corrosivum) worden behandeld en dat dit een hevigwerkend vergif is, maar de inzender of waarschuwende menschenvriend heeft vergeten of niet geweten, dat dit hevig vergif door veelvuldig uitwasschen feheel uit het papier wordt verwijderd (alvorens dit in den handel omt) en dat erin de toover-pbotogrammen niets terug blijft dan eene verbinding van chloorzilver met kwik, waardoor het onzigtbare beeld gevormd wordt en welke verbinding bijua onschadelijk mag genoemd worden. De schadelijke werking kan -evenwel ook niet anders plaats hebben dan wanneer de tooverphotogrammen worden gegeten en ik geloof dat ze daarvoor niet bestemd zijn. , Bovendien weet ook elk geneeskundige dat de albumine het beste tegengif is tegen het kwikzilver-chloride, en daar nu de oppervlakte van eene toover-photogram minstens 10 maal meer albumine bevat dan kwikzilver-chloride, zoo wordt de voor de gezondheid schadelijke werking van het laatste door het eerste opgeheven. Voorzigtigheid is bij alle dingen goed, doch het is dwaas om den onkundige onnoodigen angst te veroorzaken; wil men in deze iets doen, dan geve men den raad dat er op gelet worde dat kinderen deze toover-photogrammen niet met dozijnen binnenslikken of eten, en waarschuwe men dan vooral voor het vliegenpapier, voor het dragen van groene kleedingstukken, groen behangselpapier in de vertrekken, enz., enz., hetgeen veel nadeeliger voor de gezondheid is, aangezien de groene kleuren veelal bestanddeelen van rattenkruid (arsenicum) bevatten. Nijmegen, 12 Mei 1866. J. SCHAARWACHTER.</p>
</text>
