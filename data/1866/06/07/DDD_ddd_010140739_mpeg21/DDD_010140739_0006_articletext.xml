<?xml version="1.0" encoding="UTF-8"?>
<text>
	<title>Nederlandsche Kolonien. OVERLAND-MAIL (via MARSTEILLE.) BATAVIA, 28 April.</title>
	<p>Het algemeen overzigt van het Nieuw Bataviasch Handelsblad luidt als volgt- Belangrijke gebeurtenissen of regeringsbesluiten zijn ditmaal van Java niet te vermelden.</p>
	<p>De Javasche Bank heeft haar disconto weder met _ pCt. verminderd, en dus gebragt op 8 pCt. Te Malang is eene tentoonstelling van vee gehouden, die goede resultaten heeft opgeleverd. Te Salatiga en Willem I zijn weder schokken van aardbeving gevoeld; dc aardkorst schijnt in die streek niet tot rust te komen. Het Engelsche schip Jedo, kapt. West, met eene lading Chinesche koelies van China naar West-Indie, is in Straat Sunda in brand geraakt; het schip werd op strand gezet; een gedeelte der equipage eu ongeveer de helft (pi. m. 200) koelies zijn in de golven omgekomen. Het stoomschip Willem 111 van de N. I. Stoomvaartmaatschappij zal in de volgende maand een togt ondernemen naar Sydney en Brisbane via Torres Straat; de Heer Fraser, directeur der maatschappij, en de Heer van Delden, een der chefs van de firma Reynst en Vinju, zullen, naar men verneemt, deze reis meden-aken, waarvan men zich voor de begeerde stoomgemeenschap met Australië goede vruchten belooft.</p>
	<p>Wegens het vertrek van den Heer A. R. J. Cramerus, die met deze mail terugkeert naar Europa, is het commando der schutterij te Batavia overgedragen aan den Heer J. R. Kloyn, notaris alhier. De stand van het rijstgewas is in de meeste residentien gunstig; ook in Britsch Indie zijn do uitzigten omtrent den rijstoogst gunstiger geworden. Van de buitenbezittingen valt te vermelden dat de expeditie naar Ceram, door de onderwerping der oproerige inboorlingen thans geheel afgèloopen is; dat daarentegen de berigten van de Westerafdeeling van Borneo ontvangen ver van bevredigend zijn, vermits Pangerang Maas Natta Widjaja voortdurend een slechten invloed op de bevolking blijft uitoefenen en onze inlandsche onderdanen aldaar weigeren hun landgenooten te bestrijden; dat vun de expeditie naarde Pasumah-landen nog niets is vernomen; en dat te Siak onlusten zouden uitgebarsten zijn, waarbij 0. a. een luitenant gevaarlijk verwond zoude zijn. Dit laatste is nog slechts een gerucht, door de J/wasche Courant tot heden niet bevestigd. De handelsfirma J. Cézard &amp; Cl. is ontbonden, en het huis Haager en Schuurman heeft zich verpligt gezien tot eene liquidatie over te gaan. — In do vergadering der Kamer van Koophandel, gehouden op 7 dezer, is in de plaats van het afgetreden lid, den Heer A. R. J. Cramerus, tot lid en plaatsvervangend voorzitter benoemd de Heer Jhr. Mr. F. Junius van Hemert. — Het voorzitterschap van het Hoog Geregtshof van Ned.-Indië werd op 11. Donderdag 19 April in een plegtige openbare teregtzitting aanvaard door den nieuw benoemden President, den Heer Mr. W. Rappard. ZHEdG. werd verwelkomd in toespraken van den Vice-President Mr. Pels Rijeken, den Advocaat-Generaal Mr. Sibenins Trip, en namens de balie door den Advocaat Mr. Mees. De Heer Mr. Rappard beantwoordde deze toespraken. — Men verneemt dat het zamenstel van bepalingen van strafregt voor Ned.-Indië, dat bij Koninklijk besluit zal uitgevaardigd worden, hier te lande is aangekomen, en nagenoeg overeenkomt met den inhoud van het Code Pénal, gelijk dit in Nederland gewijzigd geworden is.</p>
</text>
