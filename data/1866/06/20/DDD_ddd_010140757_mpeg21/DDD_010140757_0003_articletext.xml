<?xml version="1.0" encoding="UTF-8"?>
<text>
	<title>Fransche Post. PARIJS , Zondag 17 Junij,</title>
	<p>Men beweert, dat in den ministerraad is besloten, dat aan de niet gezegelde bladen en tijdschriften zal verboden worden, berigten van het oorlogstooneel mede te deelen. — Volgens een dagblad van Besancon was aldaar het gerucht in omloop, dat de reis der keizerlijke familie naar Franche Comté is uitgesteld. Men kan die bewering niet alleen bevestigen, maar er zelfs bijvoegen, dat de uitvoering van het geheele reisplan van het keizerlijk gezin naar den Elzas, ten gevolge der Europesche verwikkelingen, voor onbepaalden tijd is uitgesteld. Alleen blijft de Keizer bij zijn voornemen om het eeuwfeest der inlijving van Lotharingen te Isancy te gaan bijwonen, en het kamp van Chalons tegen den 15den Augustus te bezoeken, alwaar alsdan het naainfeest des Keizers zal worden gevierd. — De spanning, waarmede hier nadere berigten omtrent de gebeurtenissen in Duitschland worden te gemoet gezien, wordt heden op eene zware proef gesteld. Daar men hier gewoon is, een natuurlijk gevolg van het vrij absolute regeringstelsel, om het gouvernement voor _ alles verantwoordelijk te maken, is men niet van de gedachte verwijderd, dat de overheid liet uitgeven van sommige telegrafische depêches heeft belet. En daar het regeringsorgaan weder eene zeer gunstige houding jegens Pruisen schijnt aan te nemen, komt men daardoor tot de conclusie, dat de achter gehouden depêches niet gunstig voor het kabinet van Berlijn luiden. Een en ander heeft echter, zoo als dikwijls geschiedt, een geheel ander gevolg gehad dan men wel schijnt te hebben gedacht. Nimmer was hier de haat tegen den Koning van Pruisen en zijn eersten minister grooter dan thans en een aantal personen is reeds overeengekomen bij het vernemen van Pruisens eerste nederlaag hunne huizen te illumineren. De stemmen die zich voortdurend, niettegenstaande het wapengekletter, ter gunste van den vrede verheffen, dragen er natuurlijk slechts toe bij om dien vijandigen geest aan te wakkeren. ;Als zoodanig behoort vooral eene brochure van den markies de Larochejaquelin te worden vermeld. De schrijver verdedigt m dat werkje, hetwelk den titel voert van: De oorlog tegenover de openbare meetung, de stelling dat het Fransche gouvernement volkomen onzijdig in den strijd behoort te blijven. Volgens den markies behoort het gouvernement evenmin de Pruisische of Italiaansche eerzucht te dienen als de Oostenrijksehe regten te Verdedigen, daar Frankrijks belangen niet in het spel zijn. — Daar de Kroonprins het verlangen heeft uitgedrukt om zich in de boekdrukkunst te bekwamen, wordt thans op de Tuilerien eene complete drukkerij ingerigt. Voorts is de Heer Forestier, een voormalig typograaf, aangewezen om den Prins in het gebruik der verschillende werktuigen voor te lichten. — Te Toulon wordt eerlang een Russisch smaldeel, bestaande uit het fregat Osliaba en de korvet Vitiaze verwacht, dat in last heeft de voornaamste havens van Frankrijk te bezoeken. Een der zoons van den Czaar bevindt zich aan boord van eerstgenoemden bodem, en zal op bevel van den minister van marine overal met de aan zijnen rang verschuldigde eerbewijzen worden ontvangen. — Te St. Nazaire zal weldra een aantal officieren naar Mexico worden ingescheept, die bij het Oostenrijksehe vrijwilligers korps dienst hadden genomen, maar, ten gevolge van het protest van den Amerikaanschen gezant te Weenen, niet van Triest konden vertrekken. — De prefect van Vaucluse heeft de onmiddelijke sluiting van de vrijmetselaarsloge «Le triomphe de I&apos;amitié&quot; bevolen. De oorzaak van dien maatregel van gestrengheid is niet bekend. — Ten gevolge eener oi&apos;ficieuse aan den drukker gegeven waarschuwing , houdt de onlangs opgerigte Revue Eneydopédique op te verschijnen. Dit maandschrift was met zooveei bijval ontvangen, dat de lste aflevering in eenige dagen geheel uitverkocht was. De redactie heeft een proces tegen den drukker ingesteld. — Naar men verneemt is Beijeren toegetreden tot de conventie van Geneve betreffende de neutralisatie der geneeskundige dienst bij de legers in tijd van oorlog, zoodat aan deze menschlievende conventie zich thans 18 mogendheden hebben aangesloten, te weten: Frankrijk, Italië, Spanje, Portugal, België, Pruisen, Denemarken, Nederland, Wurteinberg&apos;, Zwitserland, Baden, Hessen-Darmstadt, Mecklenburg- Schwerin, Turkije, Griekenland, Zweden, Engeland en Beijeren. Nog Oostenrijk, welks toetreding juist in de tegenwoordige omstandigheden van zoo veel belang zou zijn., ontbreekt. Ook Rusland is tot dusver nog niet toegetreden. — Men meldt, dat Garibaldi heeft verlangd, dat de generaal Pallavicino, die te Aspromente, waar Garibaldi gewond werd, het bevel voerde, onder hem aan het hoofd der vrijwilligers zou staan. De generaal Pallavicino aarzelde aanvankelijk, maar de Koning heeft zich belast om de toenadering tot stand te brengen.</p>
</text>
