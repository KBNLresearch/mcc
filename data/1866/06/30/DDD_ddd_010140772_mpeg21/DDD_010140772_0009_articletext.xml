<?xml version="1.0" encoding="UTF-8"?>
<text>
	<title>Scheepstijdingen.</title>
	<p>AMSTERDAM, 29 Junij. De schepen van Syra te Smirna aankomende , zijn onderworpen aan eene quarantaine van vijf dagen. Volgens berigt uit New-York van 16 dezer was men aldaar ongerust over het lot van het schip Monarch of the Sea, kapt. Kirkaldy, den 20sten Maart jl. van Liverpool derwaarts vertrokken. Er waren meer dan 700 landverhuizers aan boord. NIEUWE DIEP, 28 Junij. Volgens berigt van een loods, heden morgen uit zee gekomen, had hij gisteren avond ter hoogte van Kijkduin, even voor zich uit eene hoos gezien, die alle zeilen van een gisteren middag van hier vertrokken Noordsche brik (de Phenix) wegnam; het schip had later de reis voortgezet. HELLEVOETSLUIS, 28 Junij. De Russische bark F. G. Schmahl, van Libau, heeft in Goeree tegen het strand gezeten, maar is met hulp van de sleepboot Kinderdijk afgebragt en hier binnengekomen. GRONINGEN, 26 Junij. Het schip Magrietha Hendrika, kapt. de Boer, van hier naar Havre de Grace vertrokken, is bij Aduarderzijl aan den grond geraakt en gezonken.</p>
</text>
