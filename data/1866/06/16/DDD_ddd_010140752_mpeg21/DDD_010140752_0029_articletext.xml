<?xml version="1.0" encoding="UTF-8"?>
<text>
	<title>VERVOLG DER NIEUWSTIJDINGEN AMSTERDAM, Vrijdag 15 Junij.</title>
	<p>Men schrijft ons uit de residentie: Het is u bekend, dat de belangen der Oostenrijksehe onderdanen in Italië werden waargenomen door den Pruisischen gezant bij het hof van Florence. Vermits echter thans de diplomatieke betrekkingen tusschen Oostenrijk en Pruisen zijn afgebroken, heeft het Weener kabinet tot het Nederlandsch gouvernement het verzoek gerigt of het zijn minister-resident te Florence wil belasten met de behartiging der diplomatieke en consulaire belangen der Oostenrijksehe onderdanen in Italië, met uitzondering evenwel van het voormalig Koningrijk der beide Sicilien, waar die belangen worden waargenomen door den Russischen consul te Palermo. Ik verneem, dat onze regering zich gehaast heeft deze opdragt met de meeste bereidwilligheid aan te nemen , en dat (onverwijld aan den Heer Heldewier, onzen minister-resident te Florence per telegraaf de last is opgedragen bovengenoemde belangen te behartigen.</p>
	<p>Ter verkiezing van een lid der Tweede Kamer van de Staten- Generaal voor Alkmaar, zijn ingekomen 1126 stemmen. Volstrekte meerderheid 559; gekozen Mr. N. OLIVIER met 593 stemmen. De Heer van Herwerden verkreeg 446 stemmen.</p>
	<p>De reunie van de afgevaardigden der Waalsche kerken in Nederland zal in dit jaar te Rotterdam gehouden en op 2 Aug. geopend worden. Als vertegenwoordigers van de Gemeente van Leyden zullen daarbij optreden de HH. Dr. F. C. J. van Goens, pred., en Mr. R. van Boneval Faure, ouderling; bij ontstentenis van den eersten de Heer J. A. van Hamel, pred., en van den laatsten de Heer Mr. P. C. Lezwyn, ouderling.</p>
	<p>Gisteren en heden werd door het prov. geregtshof (voorzitter Mr. G. Schimmelpenninck Jzn., de behandeling voortgezet der zaak van Wouter van Ommeren. Gisteren werden alle getuigen gehoord. Heden requireerde het O. M. de schuldigverklaring van den beschuldigde en eischte de straffe des doods. Na breedvoerig onderzoek der feiten, tot betoog dat het alibi, waarop de beschuldigde zich beriep, beter bewezen en aannemelijker was dan de stelling van het O. M., waarop de beschuldiging rustte, ontwikkelde de pleiter in jure het systeem, dat de vereischten tot toepassing van art. 233 C. P. niet aanwezig waren , en in elk geval volgens de duidelijke bewoordingen der wet de bij dat artikel bedreigde straf door art. 14, al, 1 der wet van 29 Junij 1854 was gewijzigd. Het hof bepaalde de uitspraak op aanstaande Dingsdag ten 3 ure ,</p>
	<p>In de Bloemstraat viel gisteren een stukadoor van eene ladder de ongelukkige is, zwaar aan het hoofd gewond, naar het Gasthuis vervoerd.</p>
	<p>* &apos;» GRAVENHAGE, 15 Junij. HH. MM. de Koning en de Koningin zijn heden morgen ten 111/4 ure met een extra spoortrein uit de residentie naar het Loo vertrokken.</p>
	<p>— HH. XX. HH. Prins en Prinses Hendrik en Prins Frederik zullen zich mofgen uit de residentie naar het Loo begeven. — Naar men verneemt worden aanstaanden Zondag, ter viering van den verjaardag van H. M. de Koningin, op het Loo verwacht , H. D. H. de Groot-Hertogin van Saksen- Weimar-Eisenach (zuster des Konings) en Z. D. H. de Hertog van Saksen-Weimar-Eisenach, aanbehuwd broeder van H. M. de Koningin. — De Nederduitsche Herv. gemeente alhier heeft weder een allertreurigst verlies geleden. Haar algemeen geachte leeraar Dr. P. Jas ontsliep gisteren in den ouderdom van 58 jaren, aan de gevolgen eener ongesteldheid, die reeds sedert lang zijne krachten ondermijnde.</p>
</text>
