<?xml version="1.0" encoding="UTF-8"?>
<text>
	<title>LAATSTE POST.</title>
	<p>- LEIPZIG, 19 Junij. (Part. Corr.) Heden ochlend te 4 ure is de Pruisische voorhoede hier binnengerukt. Zij was 120 man sterk en vatte onmiddelijk post op het station van den spoorweg, waardoor deze stad met met Hof in Berjeren in verband staat. Twaalf locomotieven , al de waggons en de voorhanden gelden werden in beslag genomen; treinen naar Beijeren mogen niet meer vertrekken. Des voormiddag om half twaalf kwam hier het tweede bataillon aan van het 4e regement der garde, 1009 man sterk, en betrok de kwartieren in Schlosz Pleissenburg. Het was met geforceerde marschen van Torgau over Eilenbnrg herwaarts gerukt. Van de zijde der toeschouwers hadden geene vijandelijke demonstratien plaats. De luit.-generaal v. Conta is tot stads-commanflant van Leipzig benoemd; alle staatkundige dagbladen staan onder toezigt van Pruisen; de Abendpost, welke over hetgeen bij Göalitz en Löbau plaats greep, een voor Pruisen ongunstig berigt bevatte. is in beslag genomen. Het postkantoor is onmiddellijk door de Pruisen bezet en alle in publieke kassen voorhanden gelden zijn geligt. Zoo zijn wij thans koninklijk Pruisische onderdanen. Gelijk ook in de proclamatie van generaal von Bittenfeld, welke overal is aangeplakt, met onduidelijk doorschemert. Deze proclamatie is intusschen, gelijk men begrijpt, reeds op de meeste plaatsen door onbekenden afgerukt. De bevolking is zeer onrustig en de gemeenteraad heeft clan ook reeds herhaaldelijk zich genoodzaakt gezien de ingezetenen tot kalmte aan te sporen, ten einde onheil te voorkomen. Van hier rukken de Pruisen verder naar Altenburg. De brug over de Kiesa is reeds weder hersteld. De Oostenrijkers, die aanvankelijk het Saksische gebied in de rigting van Dresdeu waren binnengerukt, hebben zich weder naar Bohemen teruggetrokken. Het Pruisische corps, ender opperbevel van Friedrich Garl is ook reeds op Saksisch gebied en heeft Löbau, Bautzen, Meissen en Zittau bezet. In Dresden trokken de Pruisen binnen op denzelfden dag dat Leipzig werd bezet. Volgens een particulier berigt, hier uit Eger ontvangen, zijn de Pruisen en Oostenrijkers tusschen Görlitz en Löbau reeds handgemeen geweest en hebben de eersten met een verlies van 1000 man het veld moeten ruimen. Ik behoef u niet te zeggen, dat deze tijding allezins nadere bevestiging behoeft</p>
</text>
