<?xml version="1.0" encoding="UTF-8"?>
<text>
	<title>Eelgische Post.</title>
	<p>BRUSSEL, 13 Junij. (Particuliere Correspondentie.)</p>
	<p>De verkiezingsstrijd is afgeloopeD. De eerste uiting der zege* kreten is geëindigd en zoo is thans het geschikte oogenblik gekomen. om e«n blik op het slagveld te werpen. Vóór het openen der stembus telde de Kamer van Volksvertegenwoordigers 64 vrijzinnigen en 52 clericalen. Ten gevolge vau de uitspraak der kiezers van 26 arrondissementen en de toepassing der bekende wet van Orts , krachtens welke 8 afgevaardigden en 4 senatoren meer benoemd moeten worden, is het getal der clericalen met 1 vermeerderd, terwijl het aantal vrijzinnige afgevaardigden tot 71 is gestegen. De liberale meerderheid is bijgevolg van 12 tot 18 geklommen. In den senaat telde men tot heden 33 vrijzinnigen en 25 conservatieven. De benoemingen, krachtens de evengenoemde wet gedaan, zijn allen ten voordeele der regering uitgevallen, die zoodoende hare partij in de eerste kamer van 8 op 12 ziet klimmen. Behalve dat algemeene resultaat zijn aan de behoudende partij niet alleen te Warcmme en te -Gend twee afgevaardigden ontvallen, maar bovendien heeft zij klaarblijkelijk in verschillende arrondissementen veel grond verloreß. Vooral is dit te Antwerpen het geval. Bij de verkiezingen van 1864 verkreeg de liberale candidaat bijna Ï000 stemmen minder dan zijn mededinger, terwijl thans het verschil tusschen den eerstgenoemde, den Heer de Boe, en den Heer Gei_its, den candidaat der coalitie, tot ruim 500 is zamengesmolten. Ja, wat meer is, de Heer de Boe verkreeg ditmaal de meerderheid in de Scheldestad zelve, waaruit op nieuw de betreurenswaardige invloed blijkt, die door de kiezers der buitendistricten op die in de steden wordt uitgeoefend. Trouwens ware het moeijelijk daarvoor een sprekender bewijs aan te halen dan de meerderheid van 2905 op 3201 stemmenden, die bij de herstemming te Gent door den liberalen candidaat werd verkregen, terwijl zijn clericale mededinger integen-^ deel bij de eerste stemming, d. i. toen de landlieden de stad nog alléén gestemd hadden, 3 stemmen meer dan hij verwierf. Kortom, de Belgische liberale partij mag op de nieuwe door haar behaalde zegepraal trotsch wezen. Hare tegenstanders hadden toch alles aangewend om, zoo als zij zeiden, voor goed een einde aan de ministeriele tyranny te maken. En na den verkregen uitslag houdt men het er voor, dat zij zich voortaan in een aantal districten wijselijk van den strijd zullen onthouden. De sedert 1857 onafgebroken heerschende ministeriele tyranny zal zoo doende worden bestendigd, maar het land zal zich daarover wel het minst hebben te beklagen.</p>
</text>
