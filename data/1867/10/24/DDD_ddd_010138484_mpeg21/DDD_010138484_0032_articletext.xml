<?xml version="1.0" encoding="UTF-8"?>
<text>
	<title>VERVOLG DER NIEUWSTIJDINGEN</title>
	<p>AMSTERDAM, Woensdag 23 October.</p>
	<p>Door de Nederlandsche Maatschappij tot bevordering van nijverheid is, ten gevolge van het besluit der jongste algemeene vergadering, aan Z. M. den Koning een adres ingediend, met verzoek om wijziging der patentbelasting.</p>
	<p>* &apos;s GRAVENHAGE, 23 Oct. Ten gevolge van het overlijden van den Heer Mr. C. D. Beels, raadsheer in het prov. geregtshof van Zuid-Holland, is door dat collegie de navolgende aanbevelingslijst opgemaakt, Mr. B. H. M. Hanlo, officier van justitie bij de arron. dissements-regtbank te Breda; Mr. W. J. van Vollenhoven, regter in de arrondissements-regtbank te Dordrecht; Mr. F. B. Coninck Liefsting, regter in de arrondissements-regtbank te Leyden; Mr. G. B. Emants, regter in de arrondissements-regtbank te &apos;s Gravenhage; Mr. H. J. A. Raedt van Oldenbarneveldt, substituut-officier van justitie bij de arrondissements-regtbank te &apos;s Gravenhage en Mr. A. A. de Pinto, regter plaatsvervanger in de arrondissements-regtbank te &apos;s Gravenhage en referendaris bij het departement van justitie. * LEYDEN, 23 Oct. Heden is alhier tot doctor in do geneeskunde bevorderd de Heer W. F. Buchner, geb. te Katwijk a/R., na openlijke verdediging van een academisch proefschrift over Aneurisma der Arteria coronaria cordis sinistra.</p>
	<p>* HOORN, 23 Oct. Het rooijen van de aardappelen, dat thans in onzen omtrek ten einde loopt, heeft goede resultaten opgeleverd. De oogst was ruim, de kwaliteit zeer goed en van ziekte in de winteraardappelen neemt men niets waar. De hooge prijzen der granen houden den prijs van de aardappeleu ook hoog; volgens den goeden oogst moest de prijs billijker zijn. UTRECHT, 22 Oct. Heden ochtend was een bejaard man, vader van 5 kinderen, aan de Oude Gracht bij de Smeesteeg alhier werkxaam om eene Schuit, door middel van eene lijn voort te trekken , toen de lijn brak en hij, achter overvallende, op eene paal teregtkwam en den hals brak.</p>
</text>
