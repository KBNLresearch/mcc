<?xml version="1.0" encoding="UTF-8"?>
<text>
	<title>BINNENLANDSCHE BERIGTEN. LEYDEN, 5 October.</title>
	<p>In de maand September II. zijn binnen deze gemeente geboren 141 kinderen, als: 74 zoons en 67 dochters. Overleden 75 personen, als: 11 mannen, 7 vrouwen, 32 zoons en 25 dochters; daarenboven als levenloos aangegeven 4. Voltrokken 29 huwelijken. — De heden gehouden zitting van den gemeenteraad was gevvjjd aan de behandeling eener verordening op den aanvoer van ruudvee voor de beestenmarkt. Die verordening is, nadat in den loop der beraadslagingen daarin eenige wijzigingen waren gebragt, met algemeene (13) stemmen aangenomen. De hoofdbepalingen dezer verordening zijn: dat de aanvoer van rundvee ter markt alleen mag plaats hebben van de zijde der Oude Vest noordzijde bij de gedempte IJzerengraclit; dat het vee niet ter markt wordt toegelaten dan na alvorens door een keurmeester gekeurd en gezond bevonden te zijn, tot welke keuring gelegenheid wordt gegeven eiken marktdag anderhalf uur voor den aanvang der markt; dat het rundvee, dat ter markt wordt gebragt, moet voorzien zijn van een behoorlijken geleider; voor een koppel van meer dan 5 stuks wordt voor elk vijftal of minder een geleider meer vereischt; dat&apos;de keurmeester van gezond bevonden vee een schriftelijk bewijs geeft en het waarmerkt met een bijzonder teeken; dat elk beest, dat afgekeurd wordt, onmiddellijk uit de gemeente moet verwijderd worden, enz. ;: — In de maandelijksche vergadering van de maatschappij der Nederlandsche letterkunde is gisteren avond professor M. de A&apos;ries andermaal tot voorzitter benoemd, en de heer H. C. Rogge tot plaatsvervanger bibliothecaris, welke betrekking was opengevallen door het vertrek van dr. Bisschop naar Leeuwarden. Tevens is bepaald, dat de bibliotheek der maatschappij voortaan op Woensdag en Zaturdag van één tot vier uren voor de leden zal open staan. — Het getal der in het Werkhuis alhier opgenomenen bedroeg gedurende deze week dagelijks van 118 tot 129 volwassen personen en 57 lol 71 kinderen. &quot;?— Volgens het Ulr. D. bestaat bij het ministerie van&apos;oorlog het voornemen , om weldra eenige wijziging in de thans bestaande inrigting der militaire afdeelingen aan te brengen en zou o. a. aan ieder bevelhebber worden toegevoegd 1 hoofd-officier van den generalen staf, 1 van de genie, 1 van de intendance en 1 van de geneeskundige dienst. {Zie verder het Bijvoegsel.)</p>
</text>
