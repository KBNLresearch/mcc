<?xml version="1.0" encoding="UTF-8"?>
<text>
	<title>BIJVOEGSEL. BUITENLAND. Engelsche Post.</title>
	<p>LONDEN, Maandag 14 October (dea Avonds). Over de aanstelling van den Heer Thornton als Engelsch gezant te Washington wordt hier te lande zeer verschillend geoordeeld. De Times keurt de benoeming af, op grond dat de Heer Thornton niet behoort tot de pairs van Engeland. Men voert hiertegen aan. dat, indien zulke zaken eenig gewigt in de schaal leggen, niet uit het oog moet worden verloren, dat de Heer Thornton erfelijk pair is van Portugal, ten gevolge van de uitstekende diensten, door zijn vader Sir Edward Thornton aan dat rijk bewezen. Van meer belang echter is, dat, ten gevolge van de bemoeijingen van den thans bedoelden Heer Thornton, de vriendschappelijke betrekkingen tusschen Engeland en Brazilië volkomen zijn hersteld. In deze zaak heeft de Heer Thornton yan zijne degelijkheid genoegzaam doen blijken, om te kunnen beweren, dat lord Stanley den verstandigsten man, dien de Engelsche diplomatie bezit, naar Amerika zendt. En pairs kan men maken, maar verstandige mannen niet. — Het regeringsblad behelst een koninklijk besluit, waarin die gedeelten van de haven van Londen worden aangewezen, waar buitenlandsch vee ontscheept mag worden. Het besluit noemt de spoorwegen , waarmede de geloste runderen naar de hoofdstad vervoerd moeten worden, en bepaalt, dat zij, bij de aankomst aan de veemarkt te Islington, onmiddellijk naar de markt of naar de door de overheid aan te wijzen stallen moeten worden gebragt. Dat beslpit treedt den 4den Nov. in werking. — Zaturdag ochtend ontving de mayor van Plymouth een brief van een onbekend persoon, waarin hem gemeld werd, dat de Fenians voornemens waren, een aanslag op het tuighuis te Plymouth te beproeven. Onmiddellijk zijn de noodige voorzorgsmaatregelen genomen, doch tot_ gisteren avond is de goede orde ongestoord gebleven. — Luidens de West Ooastmail van Valparaiso heeft de minister vau financiën van Chili zijn jaarlijksch verslag bij het Congres ingediend en werd dit in de Staats-Courant (El Araucano) van 29 Aug. publiek gemaakt. De raming der lasteu voor het loopende jaar is JJ. 15,793,461.15 en.voor het volgende D. 11,605,602.43. De inkomsten over 1868 worden begroot op D. 12,287,200. Op 1 Jan. 1867 beliep de binnenlandsche schnld D. 15,652,: .9; op 1 Jan. 1868 zal zij D. 9,745,049 bedragen, daar eene som van I). 5,604,600 in buitenlandsche schnld is geconverteerd. De buitenlandsche schuld zal op 1 Jan. 1868 D. 26,314,324.92 beloopen. Het geheele bedrag der schuld wordt op dien datum geraamd op D. 36,070,344.92, of D. 16.54 per hoofd, indien men de bevolking op 2,000,000 zielen schat.</p>
</text>
