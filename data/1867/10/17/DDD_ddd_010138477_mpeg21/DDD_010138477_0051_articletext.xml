<?xml version="1.0" encoding="UTF-8"?>
<text>
	<title>INGEZONDEN STUKKEN.</title>
	<p>[Wij hebben, alvorens het onderstaande opstel te plaatsen, de noo dige inlichtingen ingewonnen. Blijkens deze treft het verwijt niet de hoofdcommissie. In België is bij soortgelijke gelegenheden vanwege de publieke autoriteit de krachtigste ondersteuning verleend. De Vondelsfeesten te Amsterdam worden geheel bekostigd nit particuliere bijdragen. Dien ten gevolge zijn natuurlijk de middelen der commissie beperkt en kon zij slechts eene beperkte gastvrijheid betoonen. Desniettemin heeft men zich gewend tot de Brusselsche hoofdcommissie, met verzoek om opgaaf der genen, aan wie, volgens het oordeel dier commissie, gastvrijheid behoorde te worden betoond. Deze commissie nu heeft niets van zich laten hooren, en het was dus voor de hoofdcommissie niet mogelijk, anders te handelen dan thans is geschied. Red.] Aan de Redactie. Ik lees in de Part. Corr. gedagteekend 7 Oct., uit Brussel, in uw N°. van 9 dezer het berigt, dat de Belgen welligt in geringen getale tot de Vondelsfeesten zullen opkomen, wegens het vergevorderde jaargetijde, enz. Mij dunkt, des te meer prijs had de hoofd-commissie tot de Vondelsfeesten er op behooren te stellen, dat achtbare en aanzienlijke kunst- en letteroefenende maatschappijen in België, zich bij genoemde feesten lieten vertegenwoordigen. En nu is ter mijner kennis gekomen, dat de voornaamste kunst-, letter- en wetenschap-oefenende maatschappn te Antwerpen, de stad waar Vondel heeft gewoond, een harer brief wisselende leden heeft afgevaardigd, ten einde haar officieel bij de feesten te vertegenwoordigen, doch dat de hoofdcommissie zich heeft vergenoegd met aan dien afgevaardigde het programma der feesten toe te zenden, met de permissie om, tegen betaling van ƒ 25, vrijen toegang tot de plegtigheden te hebben (eene permissie, die hij, natuurlijk, evenmin als iemand, speciaal behoefde!), terwijl zij hem later nog toezond : een toegangkaartje tot het Rij- en Wandelpark bij de onthulling van het beeld. &apos;Bedoelde afgevaardigde heeft beleefdelijk dit kaartje teruggezonden aan den secretaris der hoofdcommissie, en tevens zijn mandaat aan de Antwerpsche maatschappij bovenbedoeld. Ik kan mij zulk eene handelwijze van de zijde der hoofdcommissie moeijelijk verklaren, tenzij misschien de Schelde-kwestie maar dat zou al te gek zijn!</p>
	<p>Te meer moet dio handelwijze verwonderen, daar de Noord-Neder. landers steeds bij gelegenheden van congressen, enz., in België bij uitstek gastvrij en fideel worden ontvangen, getuige nog pas het taaien letterkundig congres, en vooral de schitterende ontvangst ter occasie van het algemeene kunst-congres in 1861 te Antwerpen gehouden, en juist georganiseerd door de maatschappij, wier afgevaardigde thans door de Vondels-commissie zoo ongastvrij en on-fideel wordt behandeld.</p>
	<p>Ik meende niet alleen vrijheid te hebben, maar zelfs verpligt te zijn, bovenstaande omstandigheid ter uwer kennis te brengen, en er u een plaatsje voor te verzoeken. Uw bestendige lezer Q. N.</p>
</text>
