<?xml version="1.0" encoding="UTF-8"?>
<text>
	<title>Fransche Post.</title>
	<p>Prins Humbert van Italië is naar Florence vertrokken.</p>
	<p>PARIJS, Zaturdag 5 October.</p>
	<p>(— Men zegt, dat te Biarritz thans ernstig sprake is van de ontbinding van net Wetgevend Ligchaam, hetgeen wel iets gewigtiger zijn zou, dan de aangekondigde vredelievende brieven des Keizers. — De Heer de Girardin is door de justitie uitgenoodigd, de pofingen tot het oprigten eener door hem voorgestelde vereeniging tegen en blanken slavenhandel (de militaire conscriptie) te staken; om eene nieuwe veroordeeling te voorkomen, heeft hij aan die uitnoodiging het oor geleend. — Het blijkt thans, dat het crédit-mobilier, hetwelk voor 371/5 millioen wissels aan de bank zou geven, er slechts voor 22% millioen heeft gegeven. Er is ook sprake geweest van eene nieuwe leening, welke de société immobilière bij het crédit-foncier ten bedrage van 20 millioen zou aangaan, welke combinatie door den Heer Rouher werd voorgestaan. De gouverneur en onder-gouverneur van het crédit-foncier hebben echter zich niet alleen tegen het ontwerp verklaard, maar zelfs geweigerd het aan den raad van bestuur mede te deelen. Het schijnt werkelijk dat de verliezen het maatschappelijk kapitaal der société immobilière ver overtreffen en zelfs een gedeelte verslinden van het saldo, door de reeds aangegane hypotheken vrijgelaten. — De rigting, die de onderzeesche telegraaf van Frankrijk naar de Vereenigde Staten zal volgen, is nu definitief bepaald, als vanßrest naar St. Pierre Miquelon over een onderzeesch plateau, dat zeer naauwkeurig gepeild is. Van St. Pierre volgt de kabel de kust van Ncord-Brunswijk en de Amerikaansche staten Maine, New-Hampshire, Massachusetts en Connecticut, naar New-York. Het leggen van den kabel zal in Mei 1868 plaats hebben. — Men verzekert, dat op dit oogenblik de ltaliaansche regering 70,000 man bijeengetrokken heeft, gereed voor al wat er mogt gebeuren.</p>
	<p>— Er is een gerucht in omloop, dat een Spaansch oorlogschip met troepen, die op de ltaliaansche kust ontscheept moeten worden, zich op de reede van Civita Vecchia bevindt. Men weet, dat zich daar reeds twee Fransche gepantserde fregatten bevinden. Men voegt er zelfs bij, dat verscheidene hoofdofficieren, die aan boord van een dier vaartuigen waren, aan land zijn gegaan en zich naar Rome begeven hebben.</p>
	<p>— De Patrie meldt, dat do generaal Prim, ten gevolge der weigegering ondervonden om te Brussel verblijf te mogen houden, zich naar Londen begeeft.</p>
</text>
