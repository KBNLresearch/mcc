<?xml version="1.0" encoding="UTF-8"?>
<text>
	<title>BINNENLAND.</title>
	<p>AMSTERDAM, Maandag 7 October.</p>
	<p>Volgens een berigt van den Etendard (zie telegram) zou de bewe- &lt; ging op het gebied van den Pauselijken staat van veel minder beteekenis zijn dan door andere dagbladen wordt beweerd. Nadere tijdin- \ gen zullen moeten uitmaken, wie in deze het best is ingelicht. Uit de gisteren besproken berigten zou men het tegendeel opmaken van \ hetgeen door den Etendard wordt medegedeeld. En tot op dit oogenblik kunnen wrj niets anders zeggen, dan dat de tegenspraak van den Etendard &apos; ons verdacht voorkomt. Alle berigten komen hierin overeen, dat slecnts weinige üaribaldianen over de grenzen zijn geraakt. De bewoners : van Viterbo echter schijnen het eerst de vaan van den opstand te hebben ontrold en de beweging op andere plaatsen te hebben voortgeplant. Volgens de Riforma althans is eene afdeeling burgers van Viterbo naar Bomarzo getrokken en heeft de bevolking dier plaats overgehaald zich bij hen aan te sluiten. Menotti Garibaldi bevindt zich, naar men zegt, te Montefiascone. Niet alleen de bladen, die den opstand gunstig zijn, deelen deze en dergelijke berigten mede, maar ook de Osservalore Romano spreekt er van; volgens dit blad hebben «enige opstandelingen zich genesteld te Cabognano, en is eene andere bende bij Canino slaags geweest met de Pauselijke zouaven. Vele ltaliaansche dagbladen beweren — en naar het schijnt niet zonder grond— dat de gevangenneming van Garibaldi weinig aan de zaak verandert, in zoover het plan niet is ontstaan door eene gril van het oogenblik, maar lang te voren is beraamd en ook zonder hulp van de zijde van Italië zal worden uitgevoerd. Het is natuurlijk niet mogelijk te beslissen wat er van deze beweringen is. Indien de onderdanen van den Pauselijken staat rustig blijven, is de gevangenneming van Garibaldi wel degelijk van gewigt. Indien zij desniettemin, alleen op eigen krachten vertrouwend, eene omwenteling beproeven, wordt de zaak van zelf ernstiger. En uit hetgeen te Viterbo en omstreken schijnt te gebeuren moet men&apos;opmaken, dat het laatste het geval is. -—irrj&amp;sss&amp;AUXVJ—¦ Bij de Tweede Kamer der Staten-Generaal zin ingekomen de wetsontwerpen tot wijziging van de wet op de nationale militie en tot wijziging der wetten houdende vaststelling der middelen van 1866 en 1867. _ De afdeelingen van de Tweede Kamer der Staten-Generaal hebben m de afgeloopen week dagelijks het onderzoek voortgezet over de ontwerpen van wet der staatsbegrooting voor 1868. Sommige afdeelingen zrjn reeds begonnen met het onderzoek nopens de Indische begrooting. Vervolgens zullen zij voortgaan met het onderzoek van de ontwerpen nopens het wetboek van strafvordering, enz. Heden ten elf ure houdt de Kamer eene openbare zitting. De minister van oorlog heeft bepaald, dat gedurende den ganschen winter de oefeningen in de rijkunst, zoo voor officieren van onbereden wapens en diensten, als voor kweekelingen aan &apos;s rijks-kweekschool voor militaire geneeskundigen, in de garnizoenen waar zich bereden corpsen bevinden, te Venlo en Zuthpen echter voor zoo veel daartoe paarden beschikbaar zullen zijn, weder opjden gebruikelijken voet zullen plaats hebben van 16 Nov. a. s. tot 1 April 1868 en te Leyden zullen gegeven worden) door het detachement veld-artillerie aldaar. Het Leidsche Dagblad verneemt, dat met I°. Jan. 1868 de prijs der binnenl. telegrammen van ƒ0.50 op ƒ0.30 verlaagd zal worden. Wij waren dezer dagen in de gelegenheid de proef-aflevering in te zien van eene nieuwe uitgaaf van den Heer D. A. Thieme, welke een der prachtigste beloofd te worden, sedert geruimen tijd in ons vaderland ondernomen. Wij bedoelen den Bijbel volgens de Staten-overzelting met tweehonderd platen van Gvstave Doré. Het is inderdaad bijna overbodig iets ten gunste dezer onderneming te zeggen. Doré&apos;s werken zijn hier te lande reeds algemeen bekend en worden ook door onze landgenooten hoog gewaardeerd. Zelfs de oorspronkelijke uitgaaf van dit werk vond reeds in menig Nederlandsen huisgezin toegang. Intusschen de Pransche uitgaaf heeft den tekst der Vulgata en teregt begreep men, dat die door eene andere moest worden vervangen, zou het werk ook hier te lande in ruimer kring ingang vinden. Aldus_ ontstond het tegenwoordige plan. De uitgaaf geschiedt onder onmiddellijk toezigt van den kunstenaar wat de platen betreft. Deze worden gedrukt te Tours, op hetzelfde papier als die der oorspronkelijke uitgaaf en zij worden met dezelfde zorg geretoucheerd. In dit opzigt zal dus de uitgaaf volkomen gelijk staan met de Pransche en Engelsche, terwijl de Hollandsche editie goedkooper is. De uitgaaf van den tekst geschiedt onder toezigt van Dr. Nicolaas Beets, wiens oordeel over de platen wij niet kunnen nalaten hier af teschrijven: p //Uit het oogpunt der kunst staan zij zeer hoog. Zij onderscheiden ! zich door oorspronkelijkheid, door beurtelings stoutheid, grootheid, naïveteit van opvatting; door rijko vinding; kracht en kieschheid van uitdrukking, meesterlijke teekening, en door eene beschikking over tint en toon, die somtijds aan het wonderbare grenst en den beschouwer doet vragen of het werkelijk slechts zwarte prenten zijn, die hij voor zich heeft. Maar niet minder staat men verbaasd te zien hoe, voor deze zwarte prenten hetzelfde hout eene gelijke geschiktheid schijnt verkregen te hebben om het eigenaardig karakter van de meest verschillende stoffen uit te drukken, en, om een enkel voorbeeld te noemen, in eene zelfde plaat, aan het menschelijk naakt geheel zijne molligheid te geven, en aan de verweerde steenkhp al hare stroeve hardheid bij te zetten. Inderdaad, hier is niet alleen de vruchtbaarste verbeelding, maar ook de geoefendste hand. ] Gustave Doré is een kunstgenie, dat zich met oneindige gemakkelijkheid tot alles leent, maar in den gewijden kring van het groote, heilige en verhevene bijzonder op zijne plaats is. Den geest van het Oosten, den geest der Bijbelsche geschiedenissen, heeft hij goed gevat, het godvruchtig gevoel overal ontzien. Zijn werk is vol waarheid, | waardigheid, leven, bezieling. Het streven naar realiteit geschiedt bij hem niet ten kaste van het dichterlijk schoon, hetwelk de eigenaardige stempel der kunst is en hare voortbrengselen hemelsbreed van eene werktuigelijke nabootsing onderscheidt.&apos; Naar men uit Curacao, dd. 27 Aug. verneemt, zal het gonvernement alhier den lsten Sept. aanst. overgaan tot den openbaren verkoop van het meerendeel der domeingronden en zoutpannen op het eiland Bonaire, op eene halve dagreize van Curacao en op gelijken afstand van de kust Tan Venezuela gelegen. Zoo men weet is Bonaire hetwelk zijn naam aan zijne gunstige ligging ontleent, voorzien van goede baaijen, is het boschrijk en bijzonder ook voor veeteelt geschikt; de belangrijkste productie van Bonaire is echter die zijner zoutexploitatie. Tot dus verre had het gouvernement slechts 3 pannen, en dat nog wel op zeer primairen voet aangelegd. Het gouvernement is, ten gevolge van de nieuwe organisatie der Ned. West-Indien, te rade geworden de vrije ontwikkeling des eilands te bevorderen, door het grondbezit op Bonaire en het daartoe behoorende.Klein-Bonaire, op kleine en groote schaal toe te laten. De boschgronden voor houtvelling en veeteelt kunnen, even als de zoutpannen, allezins gelegenheid geven, om door maatschappijen op aandeelen geëxploiteerd te worden; men vleit zich, dat de ondernemingsgeest in het moederland in dat opzigt niet achterlijk blijven zal de aandacht aan deze zaak te wijden. De Indische mail, per Engelsche dienst, is den 4den dezer te Sue* aangebragt. 264ste STAArS-LOTERU. (Prijzen van f 1000 en daarboven) 4de klasse lste lijst: Nu. 11211 ƒ5OOO. getallen in de collecte van de Heeren de Leao Laguna en Monk; N°. 13563/1000. &apos;s GRAVENHAGE , 6 October. Heden viert een van Nederlands waardigste staatsambtenaren het vijftigjarig jubelfeest zijner onafgebroken en nog voortdurende dienst. Het was namelijk op 6 Oct. dat ten jare 1817 de Heer Willemse, administrateur voor de zaken der R. C. eeredienst, zijne zoo eervolle als gewigtige loopbaan aanving, waarvan niet minder dan 37 aan de behartiging van evengenoemde zaken waren gewijd. * SCHEVENINGEN, 6 Oct. Sedert een paar dagen liep alhier een gerucht, dat het van Vlaardingen uitgez ilde haringschip Snzanna Henriette, van de firma M. Parser en C°. alhier met man en muis zou zijn verongelukt. Heden heeft zich dat gerucht noodlottigerwijze bevestigd. Het vaartuig moet, naar men wil, het onderste boven in zee drijvende gevonden zijn. Volgens tijding uit Schiermonnikoog zijn aldaar aangespoeld de lijken van 11 Scheveningsche visschers, waaronder een vader met drie zonen en van 3 Vlaardingsche visschers. Het laat zich beseffen welk een indruk die zoo treurige tijding alhier veroorzaakt.</p>
	<p>* ROTTERDAM, 6 Oct. Het standbeeld van Gijsbrecht Karel graaf van Hogendorp, dat 26 dezer alhier op het Boymansplein zal worden onthuld, is met gewenscht gevolg te Brussel ingeladen in het stoomschip Stad Brussel, kapitein Hatenboer, welk vaartuig heden of morgen alhier wordt verwacht. — De vleeschhouwer, die bij het uitbeenen van een achterbout zich dezer dagen, door het uitschieten van het daartoe gebezigde mes, zoo vreeselijk in het onderlijf heeft verwond, is aan de gevolgen bezweken. UTRECHT, 5 Oct. In tegenspraak met hetgeen door sommige dagbladen is medegedeeld, als zoude Ds. Zaalberg naar Leyden vertrekken , kunnen wij met zekerheid melden , dat hij zich alhier zal vestigen en door hem bereids eene woning is gehuurd. — Donderdag ten 61/2 ure zal in de Domkerk de bevestiging plaats hebben van Ds. Huet, als reizend predikant van de Confessionele Vereeniging, door de predikanten van &quot;Lingen, van Zetten, Faure, v. Doeborgh en Felix.(.V. ft. Ct.) UTRECHT, 6 Oct. Dingsdag a. s. zal voor het prov. geregtshof alhier in hooger beroep teregt staan I. C. V., uit Arnhem, aangeklaagd van misbruik te hebben gemaakt van eene hem toevertrouwde blanco handteekening. De beklaagde is door de arr. regtbank te Arnhem en later in hooger beroep ook door het prov. geregsthof van Gelderland schuldig verklaard aan het hem ten laste gelegde feit en te dier zake veroordeeld tot een gevangenisstraf van één jaar, in eenzame opsluiting te ondergaan, alsmede tot eene geldboete van ƒ 25. Van de laatste uitspraak is de beklaagde echter bij den Hoogen Raad in cassatie gekomen, welke het bestreden arrest vernietigd en de zaak naar het prov. geregtshof alhier verwezen heeft, ten einde op het bestaande hooger beroep op nieuw te worden beregt en afgedaan. In deze ingewikkelde zaak, waarin meer dan eene belangrijke regtskwestie voorkomt, zal, naar wij vernemen, Jhr. Mr. A. J. Rethaan Macaré advocaat alhier, als verdediger van den beklaagde optreden. rn^ m GRONINGEN, 5 Oct. Heden is de Heer S. Willinge Gratama van Assen aan de hoogeschool alhier bovorderd tot doctor in de regten, na de verdediging van eenige stellingen.</p>
	<p>— Sedert onze vorige opgave zijn geene nieuwe cholera gevaUen alhier aangegeven. * ASSEN, 6 Oct. Het najaars-examen voor het lager onderwijs in deze provincie was niet gunstig. De uitslag is als volgt: 7 hoofdonderwijzers , toegelaten 2; 6 hulp-onderwijzers, 2 geslaagd ; onderwijzeressen 1, afgewezen; wiskunde 4, toegelaten 1; in het Fransch 2, teekenen 2, gymnastie 1, die allen zijn geslaagd. — De gezondheidstoestand der bevolking in deze provincie is over het algemeen gunstig. * HARDENBERG, 6 Oct. De boekweit-oogst, het hoofdproduct in deze omstreek geëindigd zijnde, laat aan kwaliteit en kwantiteit niets te wenschen over; terwijljde aardappelen veeljjal klein van stuk zijn en over het algemeen geen ruim beschot opleveren. De aanvoer van honig was hier vrij beduidend. De prijzen waren gemiddeld ƒl5 al 6 per 50 ®. BERGEN-OP-ZOOM, 5 Oct. In de heden gehouden vergadering van den gemeenteraad is, na ingewonnen advies van de plaatselijke gezondheids-commissie, besloten, dat de gewone najaarskennis, invullende den 16den en eindigende den 30sten October, zal mogen plaats hebben, onder bepaling, dat hierop geene orgeldraaijers, liedjeszangers en straatkunstenaars zullen worden toegelaten en in het algemeen alle van door cholera besmette plaatsen komende tenten en kramen moeten worden geweerd.</p>
</text>
