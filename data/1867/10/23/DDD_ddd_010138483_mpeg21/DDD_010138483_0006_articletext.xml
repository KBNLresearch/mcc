<?xml version="1.0" encoding="UTF-8"?>
<text>
	<title>INGEZONDEN STUKKEN.</title>
	<p>Zoudt gij aan de volgende kkgt door middel van uwe courant openbaarheid willen geven&apos;? Ik zend den Uden Oct. des nachts ten 12 u 1 m. een tekgraphisch berigt af, en betaal het antwoord, dat ik den volgenden morgen verwacht. Na den geheelen dag vergeefs gew_cht te hebben, ga ik des avonds omstreeks 8 ure aan het telegraaf kantoor vragen of er nog geen antwoord is. Men doet onderzoek, en na een half uur wachtens ontvang ik de stellige verzekering dat het niet ontvangen is, met de verklaring dat, daar mijn correspondent ïn Zwitserland woont, er waarschijnlijk ergens een oponthoud heeft plaats gevonden. Op 15 Oct. des namiddags omstreeks 2 ure ga ik weder naar het kantoor en verneem nu dat het antwoord reeds den vorigen morgen ten 9u. 15m. is ontvangen; het bewijs van ontvangst is eenvoudig met mijn naam geteekend ton 9 u. 30 m., doch waar? Inßrack&apos;s Doelen Hotel. Bij onderzoek blijkt mij den volgenden dag dat inderdaad de oberkellner van den Heer Brack dat bewijs heeft geteekend, omdat de naam van het hotel op het adres stond; het telegram is dien morgen teruggehaald, doch bij mij niet bezorgd. Den 17den Oct. ga ik weder naar het kantoor; ik had natuurlijk reeds den 15den inzage bekomen van het afschrift van mijn telegram dat op hetkantoor bewaard wordt, maar meende het daarbij niet te mogen laten. Ik wenschte te weten hoe eene zoodanige vergissing mogelijk was, vooral omdat ik inzag dat, zonder mijne herhaalde navraag, het berigt nooit teregt gekomen zoude zijn. Ik wenschte te weten of men meende geregtigd te zijn een adres op een telegram te plaatsen, dat niet in het telegram zelf vermeld stond, en dat op grond van eene bloote onderstelling, waarvoor in mijn geval niet de minste redelijke grond bestaan kon. Immers mijn adres is aan het postkantoor en aan het telegraafkantoor bekend en staat ten overvloede in het adresboek; ik zelf heb nooit in den Doelen gelogeerd, en voor zooveel ik weet, nooit iemand van mijn naam. Ophelderingen kon mij de chef van het kantoor volstrekt niet geven: wie de auteur was van dat geïmproviseerde adres kon hij mij niet mededeekn; hij beloofde mij intusschen het verdwaalde berigt ten mijnen huize nog te laten bezorgen, den schuldige op te sporen en daarover te onderhouden. Daar echter het eerste gedeelte dezer belofte niet is vervuld geworden en ik het corpus deiicti, dat wel bij den Heer Brack is teruggehaald, nog niet onder mijne oogen gehad heb, vrees ik dat het met het tweede gedeelte evenzoo ga, en het is om dit te voorkomen, dat ik u verzoek aan deze regelen openbaarheid te geven. Klagten omtrent bepaalde slordigheid en willekeur aan het kantoor to Amsterdam zijn tegenwoordig aan de orde van den dag; als z\j in de doos gedaan worden, leiden zij tot niets. Moge de openbaarheid tot verbetering leiden. Amstekdam, 19 October 1867. G.</p>
	<p>Aan de Bedactie. Door de plaatsing van de volgende regelen zult gij mij en misschien ook nog anderen verpligten. Het is, dunkt mij, niet geheel overbodig, dat zich nog eene andere stem dan die van het officieel verslag hooren doe. Wq Nederlanders zijn niet in staat feest te vieren. Niet dat ons de mildheid ontbreekt om, indien de noodzakelijkheid het gebiedt, de beurs te openen en zo» vele guldens te geven als onze naburen welligt franken, maar ons ontbreekt ten eenenmak takt. De Vondelsfeesten zijn voorbij. Ik wil den gehouden optogt niet beoordeelen (volgens velen meer een lijkstaatsje dan een feeststoet), noch den inhoud der feestcantates, noch dien van Mr. van Lennep&apos;s gelegenheidsstuk; ik laat die over aan de litteraire critiek, indien deze ten minste meent zich met dit feest te kunnen inlaten, in welk geval ik gaarne zou willen vernemen of zij de voorstelling van den moppen uitdeelenden grootvader (zie Mr. van Lennep&apos;s stuk) den meest gepasten type acht voor den dichter, dien men verheerlijken wilde. Ik wil alleen doen uitkomen, dat het doel van het feestten eenenmak is gemist, daar de takt ontbrak, om to beoordeelen welke gasten in de eerste plaats aan het feest van den dichter hadden moeten deelnemen. &apos; . ?., . . Wij, Nederianders, hoe liberaal ook in naam en repubhkemsch ook bij overlevering, wq buigen ons meer dan eenig ander volk voor #eene sociale positie&quot; en voor -een officiekn rang,&quot; en die eigenaardigheid komt het sterkst bij onze feesten uit. Ik herinner mij, vóór jaren het Cost.rsfeest te hebben bijgewoond en bij die verheerlijking der boekdrukkunst als eenig genoodigde (niet de mannen van wetenschap en letteren), maar een minister van oorlog te hebben zien verschijnen, een minister, van wien getuigd kan worden, dat hij nimmer één regel voor de drukpers geschreven had, 0f.... zou hebben kunnen schrijven. In gelijken zk heeft men ook bij onze feesten gehandeld. Behalve de weinke letterkundigen, die in de hoofdcommissie zitting hadden, is niet éene litteraire illustratie van ons land ter feestviering genood; ieder had wel het regt te komen, maar dan ook het regt zijn eigen gast te zijn, waarvan het gevolg was, dat vader Vondel, de bescheiden kousenkoopman en de schamele bediende van den lombard, verheerlijkt is geworden door zeer deftige lui, maar niet door wie hij zelf het eerst zou hebben uitgenoodigd, omdat hij gaarne zon hebben gezien, dat elk die aan zijn feestdisch aanzat, hem en zijne werken kende en wist te waarderen. Ik vond het eon fraai gezigt op de tribune; onze hoeren ministers en notabelen, indien die er waren, die als gebukt gingen onder de kenteekenen hunner buitengewone verdiensten; maar ik zou het nog een veel treffender aanblik gevonden hebben, indien in hunne plaats de notabelen onzer letterkunde daar zitting hadden gevonden; misschien dat de feestviering zelve er in degelijkheid door gewonnen had. Bij den ommegang brak de Faam haar hoofd en verloor zij alzoo het vermogen om haar bazuin te gebruiken. Ik geloof, dat wij, Amsterdammers, dit een wenk mogen achten, waarmee wij, als wij verstandig willen zijn, ons voordeel kunnen doen. 20 October 1867. —w.—</p>
</text>
