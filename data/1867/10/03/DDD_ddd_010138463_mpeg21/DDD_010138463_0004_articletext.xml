<?xml version="1.0" encoding="UTF-8"?>
<text>
	<title>CORRESPONDENTIE.</title>
	<p>C. bijgewoond hebbende, dat gisteren even voor half vijf ure, de IJbrug werd geopend, om een schip door te laten, hetgeen toevallig door het hooge water een lang oponthoud veroorzaakte, zoodat verscheidene personen, die met booten, welke op dit uur vertrekken , wilden medegaan, hun voornemen verijdeld zagen, vraagt, of niet bij deze brug, vóór den vertrektijd der booten, dezelfde maatregel ten opzigte van het openen kan worden genomen als bij de bruggen aan de route der spoorwegen. 2 Oct. 1867. _____ S. verzoekt B. en W. terug te komen op hun voornemen, om te wachten tot de N. Z. Achterburgwal geheel is gedempt, om die straat dan een naam te geven. Hij doet zulks met het oog op de aanstaande November-verhuizing en het daarmede gepaard gaande drukken en opgeven van adressen vooral van HH. winkeliers, die zich binnen ééne maand daar gaan vestigen.</p>
</text>
