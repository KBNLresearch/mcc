<?xml version="1.0" encoding="UTF-8"?>
<text>
	<title>BERIGTEN UIT DE LAATSTE EDITIE VAN HET VORIG NOMMER OVERGENOMEN.</title>
	<p>BERLIJN, 28 Sept. {Part. Corresp.) Het adres van antwoord op de troonrede, waarmede de Koning in der tijd de zitting van den rijksdag heeft geopend, ligt nog op het bureau van den rijksdag, want tot heden is de Heer von Bismarck het antwoord schuldig gebleven op de vraag wanneer bedoeld adres van antwoord den Koning ter hand gesteld kan worden. Een der leden van de nationaal-liberale partij zeide mij to dien aanzien heden ochtend o. a. het volgende: »Ik houd mij overtuigd, dat de Koning, zoolang hij te Baden-Baden vertoeft, het adres ter plaatse wenscht te laten waar het zich bevindt. Werd het hem aangeboden, -lan zou hij meer of minder moeten uitweiden over de Duitsche kwestie en dat wil hij liefst voorkomen; dat zou er niet aangenaam klinken. Van daar het uitstel in deze zaak, naar het mij toeschijnt.&quot;</p>
	<p>De beraadslagingen over de begrooting worden door den rijksdag met overhaasting voortgezet. De sprekers behooren tot heden bijna uitsluitend tot de nationaal-liberalen en tot de partij van vooruitgang. Van de conservatieven heeft nog niemand het woerd gevoerd, met uitzondering van den Heer zu Stolberg, en dit had zeer weinig te beteekenen. Dit stilzwijgen geschiedt echter niet zonder reden. De conservatieven zien met veel meer genoegen, dat het bondspresidium wordt verdedigd door de nat. liberalen, clan dat de eigenlijke ministerielen, namelijk zij, die taak moeten vervullen. Van de bondsraden hebben slechts de Pruisischen tot heden aan de debatten deelgenomen. Wat den Saksischen minister von Friesen betreft, deze woont de zittingen wel geregeld bij, maar hij is nog niet als spreker opgetreden. Men ziet het hem aan, dat hij zich daar ter plaatse niet behagelijk gevoelt. De toerustingen ten oorlog, welke in Frankrijk op zeer groote schaal plaats hebben, worden bij ons te land met niet geringeren ijver voortgezet. Ik vernam dozer dagen van een officier, die in staat is om over die zaken met grond te spreken, dat de bedrijvigheid in onze arsenalen en militaire werkplaatsen inderdaad voorbeeldeloos mag genoemd worden. Dat dit geschiedt op het voetspoor van Frankrijk, behoeft niet te worden herhaald; met dat al zijn de betrekkingen met dien nabuur vrij goed, niettegenstaande men moet erkennen, dat de verstandhouding indertijd gunstiger is geweest dan tegenwoordig het geval is. Wat de algemeene stemming hier aangaat, deze is niet tegen Frankrijk; men wenscht daarenboven dat bij de Franschen spoedig gunstiger gevoelens jegens Duitschland de overhand zullen erlangen dan thans bij hen heerschen.</p>
	<p>BRUSSEL, 30 Sept. De Monileur bevat heden de namen der personen, aan wie op grond van de diensten door hen bewezen gedurende het heerschen der cholera in 1866, de burgerlijke decoratie is toegekend. De lijst der bedoelde namen beslaat niet minder dan 26 kolommen van het officiële blad.</p>
	<p>BEZIERS, 27 Sept. Ter markt van heden werd de koers van disponibele Voorloop 3/6 bepaald op 81 fr. voor 30 stukken.</p>
</text>
