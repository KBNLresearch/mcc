<?xml version="1.0" encoding="UTF-8"?>
<text>
	<title>ITALIE.</title>
	<p>Bij kon. besluit is de nationale bank en de bank van Toscana van den 20skh dezer af belast met den verkoop der nieuwe schuldbrieven. Van den 20slen October tot den 6den November is de prjjs van uitgifte bepaald op 78 pCt., met genot van rente van den lslen October. — De oproerige beweging in den Kerkdijken Slaat is nog verre van bedwongen. Volgens de jongste berigten tracht eene bende zich nabij Farnese te verschansen; derwaarts zijn troepen afgezonden. Te Caprarola, Soriano, Bomarza en op andere punten hebben zich opstandelingen vertoond. Naar Campagneno was eene sterke colonne pauselijke troepen opgerukt, om te beletten dal de opstandelingen zich aldaar zouden vereenigen. Het schijnt in het plan der: opstandelingen te liggen de pauselijke troepen door onophoudelijke togten uit Rome te lokken en af te matten, ten einde de gelegenheid te geven aan de bewegingspartij in die stad om aldaar een opstand te doen uitbarsten. — Te Turyn is door de Gazz. del Popoio eene inzameling van giften voor. den opstand in den Kerkelijken Staal aangevangen; en aan ieder die zich bij de opstandelingen gaat voegen, wordt eene som van 100 fr. gegeven. — Te Rome acht men het oogenblik slecht gekozen, om de bevolking dier stad lot een opstand te brengen, daar niet minder dan 5000 ingezetenen in twee maanden tijds door de cholera zijn weggerukt en dien len gevolge in bijna alle familiën rouw heerscht, zoodal de opgewektheid ontbreekt, om zich met staatkundige bemoeijingen in te laten.</p>
</text>
