<?xml version="1.0" encoding="UTF-8"?>
<text>
	<title>INGEZONDEN STUKKEN. MEEKRAP.</title>
	<p>. De positie van dit artikel bleef gedurende de afgeloopen teelt 1866 dezelfde als in de vijf vorige jaren; de markt sloeg eer nog een lageren toon aan en er kwamen oogenblikken, dat de verkoop van meekrap onmogelijk scheen te zijn. Deze lusteloosheid werkte zeer ongunstig op het fabricaat van 1866, doch nu en dan ontstaande dadelijke behoefte en eene zekere paniek, welke zich van de zoo lang gedrilde houders meester maakte, deed de productie van dat jaar nog al opruimen, zoodat op dit oogenblik de voorraad zeer klein is; de gezolderde vaten van vroegere teelten evenwel genoten volstrekt geene vraag. De balans is dus weder &quot;groot verlies.&quot; Naar de verschijnselen te oordcelen, welke zich in de jongste weken voordeden, blijkt, dat de behoefte aan meekrap levendiger wordt; de oude vaten zijn in korten tijd voor het grootste gedeelte weggekocht , een bewijs, dat de teelt van 18S6 ongenoegzaam is geweest, om de markt te voorzien; trouwens, de verbouwing is zoo zeer afgenomen, dat wel geen zeer ver vooruitziend oog noodig was, om dit te verwachten. Het is thans van zeer groot belang te overwegen, of de aanvankelijke verlevendiging stand zal houden, belangrijk beide voor hen, die de meekrap aan de markt moeten brengen en die moeten koopen. Bij het wantrouwen, dat uit eene vijf jaren lang gedrukte markt geboren is, zullen belanghebbenden zich daarom waarschijnlijk geen groote ideeÃ«n vormen; de toekomst beslisse dus. Maar, iudien men eenige redenen meent te hebben, om te onderstellen dat de behoefte aan het artikel zich levendig zal openbaren en zich daarnaar wenscht te regelen, dan wijde men de aandacht aan daadzaken, welke niet als fantasmagorien kunnen gebrandmerkt worden. Wij bedoelen hier wat wij reeds boven opmerkten, de bedenkelijk verminderde verbouwing der meede. Sedert 1865, toen de vrede in Amerika geene verlevendiging teweeg bragt, verdween alle hoop en werd reeds in dat voorjaar de cultuur zeer beperkt; men trok zich evenwel niet geheel terug, zoo dat de teelt van 1866 nog al vrij wat ter markt bragt. Anders was het gesteld in het voorjaar van 1866 en in den afgeloopen planttijd van dit jaar; men moet bewoner zijn van meekrap verbouwende streken, om te zien tot welk eene laagte het artikel in de achting gedaald is. In Zuid-Beveland onder anderen is de uitgebreidheid meer dan de helft minder; de voor meede bestemde landerijen worden met ajuin en beetwortelen bezaaid, dat beter rekening geeft. Wat zal nu het gevolg zijn, indien eene levendige vraag naar meekrap zich openbaart? De oude teelten opgeruimd, de aanstaande niet genoegzaam voor de behoefte, dan moet het lang gedrukte product zeer in waarde stijgen. Mogt dit zoo wezen, en alzoo de liefhebberij weder worden opgewekt, de planting vermeerderd, de kwijnende meestoven in beter toestand komen. Geen gewas is er, dat meer voordeelig werkt op den arbeidersstand, ook met het oog hierop, hopen wij hartelijk, dat er een emde moge komeu aan den ongunstigen toestand, waarin de meekrap verkeert. K. (Zeelaxd .) D.</p>
</text>
