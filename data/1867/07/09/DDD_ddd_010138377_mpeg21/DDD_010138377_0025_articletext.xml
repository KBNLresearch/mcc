<?xml version="1.0" encoding="UTF-8"?>
<text>
	<title>VERVOLG DER NIEUWSTIJDINGEN</title>
	<p>AMSTERDAM, Maandag 8 Julij. *&apos;s GRAVENHAGE, 8 Julii. De nieuw benoemde gezant en gevolmagtigd minister van Nederland bij het Fransche hof, baron J. P. P. van Zuylen van Nyevelt. is heden morgen uit deze residentie vertrokken , om zich naar Parijs te begeven. — Dezer dagen werd de Heer Baudin, buitengewoon gezant en gevolmagtigd minister van Frankrijk bij het Nederlandsche hof, voor het eerst sedert het hem overkomen ongeval, door den Koning ten gehoore ontvangen. — De gemeenteraden van de Groote Lindt en van Oldenmarkt hebben zich bij adres tot den Koning gewend, met verzoek dat het Z. M. moge behagen de noodige maatregelen te nemen tot regeling van het armwezen, waardoor eene wijziging en verbetering in den bestaanden en op den duur onhoudbaren toestand zou worden tot stand gebragt. Afdrukken van die adressen zijn aan de leden der Staten-Generaal toegezonden. — Naar men verneemt heeft een der boden van het alhier gevestigd begravenisfonds *Let op uw Einde&quot; zich uit de voeten gemaakt met eene som van ongeveer ƒ4OOO. Hij moet valsehe quitantien , valsche bewijzen van overlijden, enz. vervaardigd hebben, hetgeen eerst acht dagen geleden is ontdekt. Men vermoedt dat hij de wijk naar Engeland genomen heeft. Een der Inspecteuren van politie heeft den dader te Rotterdam trachten op te sporen, maar hem niet gevonden.</p>
</text>
