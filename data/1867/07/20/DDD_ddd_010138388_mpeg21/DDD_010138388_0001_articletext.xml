<?xml version="1.0" encoding="UTF-8"?>
<text>
	<title>BUITENLAND. Engelsche Post.</title>
	<p>LONDEN, Woensdag 17 Julij (des Avonds). De Britsche gezant te &apos;sGravenhage, sir John Milbanke Huskisson, heeft zijn verlangen te kennen gegeven, om uit die betrekking ontslagen te worden. In zijne plaats zal waarschijnlijk worden benoemd de admiraal E. A. J. Harris, broeder van graaf Malmesbury. — Bij het Huis der Lords is de reformbill voor Engeland gisteren voor de eerste maal gelezen. Het voorstel tot de tweede lezing zal op Maandag a. s. worden gedaan en de artikelsgewijze discussie eene week later aanvangen. Graaf Grey, een liberaal pair, behoorende tot de onafhankelijke leden der whig-partij, zeide: dat noch hij, noch (zoo veel hij wist) eenig ander pair zich tegen de tweede lezing zou verzetten, maar dat hij bij die gelegenheid een voorstel zeu doen, strekkende om te Verklaren, dat de voordragt veel wijziging behoefde; hij voegde daarbij, dat hij grond had om veel ondersteuning van dat voorstel te verwachten.</p>
	<p>In de zitting van het Huis der Gemeenten werd gevraagd: of niet het Engelsche gouvernement het beginsel van noninterventie zou schenden, indien het thans gedurende het beslissende tijdsgewricht voor de beweging op Candia een Engelschen zee-officier, den commodore Wiseman, de Turksche vloot liet reorganiseren. De minister van buitenl. zaken, erkennende dat er grond voor die bedenking bestond, zeide dat Wiseman de met vergunning van Hr. Ms. gouvernement opgenomen taak nog niet had aanvaard en vooreerst niet zou aanvaarden, terwijl zijne benoeming in overleg met de Porto geschorst, doch niet ingetrokken was. — Volgens de Owl kost de revue der vloot bij Spithead aan den lande de sóm van £ 50,000 (ƒ600,000 Nederl.). — Te Liverpool hebben eergisteren geduchte kloppartijen plaats gehad tusschen de Orangisten en de Roemschgezinden. —• In den ministerielen Globe leest men: Bij de militaire krachten Van Frankrijk heeft eene belangrijke en voorzigtige vermeerdering Plaats gehad. Elk infanterie regement zal met twee compagnien en de artfllerie met 23 batterijen versterkt worden. Wij erkennen de beteekenis van deze veranderingen en wij keuren den maatregel in alle deelen goed. Wij zijn vast overtuigd, dat binnen korten tijd in Europa een ontzaggelijke oorlog zal uitbarsten, waarin Frankrijk en diens bondgenooten zullen staan tegenover de kolossale magten van Kusland en Pruisen. In zulken strijd houden wij het niet voor twijfelachtig naar welke zijde de sympathie van dit land zal overhellen. ~- Het gemeentebestuur van Londen heeft gisteren den Onderkoning van Egypte het adres van huldebetoon aangeboden, hetwelk in eene dezer dagen gehonden vergadering door dat bestuur was opgemaakt. De Onderkoning heeft daarvoor in de Arabische taal zijnen dank betuigd en o. a. gezegd, dat hij zich steeds zou beijveren om bet handelsverkeer tusschen Egypte en de stad, waar hij op zoo schitterende wijze was ontvangen , te bevorderen. - — Naar men verneemt hebben de eigenaars van de Times aan elk der menigvuldige geëmploijeerden van dat kolossale blad eene som geld gescnonken, gelijk staande met 14 dagen van hun salaris ten einde Tien in staat te stellen de Parijssche tentoonstelling te bezoeken.</p>
</text>
