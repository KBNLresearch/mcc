<?xml version="1.0" encoding="UTF-8"?>
<text>
	<title>BIJVOEGSEL BUITENLAND, Engelsche Post.</title>
	<p>&apos; Alle staatkundige aangelegenheden zijn gisteren op den achtergrond getreden voor de groote wapenschöuwing over de vloot, welke ter eere van den Sultan bij Spithead zou plaats hebben. Ook het Parlement had voor dien dag vacantie genomen. Alles deed verwachten, dat het schouwspel ongemeen prachtig zou zijn. Er was eene vloot van oorlogschepen bijeengebragt, zoo als tot nu toe, zegt men, niet was gezien. Voorts waren geheele vloten van jagten en andere vaartuig-i bij Spithead verzameld. Alleen een groot vereischte, gunstig weder, heeft ontbroken. De storm- en regenvlagen waren zoo hevig, dat de evolutien, welke eene revue over de vloot uitmaken, niet konden fehonden worden. De schepen bleven voor anker liggen. Evenwel ebben de Sultan, aan boord van de Osborne, en de Onder-Koning van Egypte, aan boord van de Helicon, zich van Portsmouth naar liet eiland Wight begeven, waar zij ontvangen werden&apos;door de Koningin, die zich aan boord van de Victoria and Albert had ingescheept. Nadat de twee Oostersche vorsten op het koninklijke jagt waren overgegaan, is dit tusschen de rijen der schepen doorgestoomd, van welke het door salutschoten uit het geschut werd begroet. Vervolgens is, op bevel van den admiraal, als om den vijand aan te vallen, gedurende een half uur uit alle schepen gevuurd, waarna door de kanonneerbooten een schijnaanval op de verdedigingswerken van Portsmouth heeft plaats gehad. Daarmede was de wapenschöuwing afgeïoopen; de Koningin keerde naar Osborne terug, en de Sultan en de Onder-Koning vertrokken weder naar Londen. Des avonds zijn verscheidene schepen feestelijk verlicht geworden; de illuminatie is, ook ten gevolge van het ongunstige weder, grootendeels mislukt. De vloot, welke bij Spithead vereenigd was, bestond uit 49 schepen, voerende 1092 kanonnen. Aan boord van het koninklijke jagt Victoria and Albert waren, behalve de Koningin, den Sultan en den Onderkoning, ook de Prins van Wallis, Prins en Prinses Lodewijk van Hessen, Prinses Louise, Prins Arthur, Prins Leopold, Prinses Beatrice, de hertog van Cambririge en de Prins en Prinses van Leiningen tegenwoordig. Even vóór den aanvang van de revue heeft de Koningin den Sulan de versierselen der orde van den Kouseband overhandigd. * — Volgens de laatste officiële opgaaf bestaat de geheele Britsche oorlogsvloot uit 469 bodems van verschillende grootte, behalve nog een _stal, dat in aanbouw is.</p>
	<p>LONDEN, Donderdag 18 Julij (des Avonds).</p>
	<p>— Miss Burdctt Coutts heeft besloten eene groote overdekte markt te doen aanleggen voor den verkoop van vruchten, groenten, visch, vleesch, gevogelte, enz., welke nabij Columbia Square, Bethnal Green, zal worden opgerigt, waar hoofdzakelijk minder gegoede klassen wonen. Het gebouw zal niet minder dan 90,000 voeten gronds beslaan, 110 voet hoog zijn, en meerendeels van ijzer en glas vervaardigd worden, terwijl de inrigting der verschillende winkels niets te wenschen zal overlaten. Bovendien zal aan het locaal eene inrigting worden verbonden, om den minderen stand goedkoop van koffij, bier, wijn, enz. te voorzien. — In de met 1.3 Julij geëindigde week zijn in Groot-Brittannie 9 nieuwe gevallen van runderpest ter kennis der regering gebragt, waarvan slechts 1 was voorgekomen in eene plaais, die laatstelijk vrij van de besmetting was geweest, namelijk op een dorp in het graafschap Essex. Buitendien werden er in die week 6 gezonde runderen ter stuiting der besmetting afgemaakt. — De New-lork Tribune zegt het volgende betreffende Maximiliaan: //Wij beschouwen het ter dood brengen van den Keizer als eene ramp voor Mexico. Wat ook van zijne onderneming moge gezegd worden, hij was een liberaal en verlicht vorst. Toen Oostenrijk hem benoemde tot Onder-Koning van de Italiaansche gewesten, &apos;was hij zoo edelmoedig jegens het veroverde Lombardije en Venetië, dat hij teruggeroepen werd. In Mexico toonde hij eene vooruitgaande staatkunde te willen volden. Hij was gedurende zijn leven een hoogst fatsoenlijk man en zijne laatste oogenblikken bewezen dat hij ook een zelfverloochenend krijgsman was. Zulk een man gevangen te nemen, op helderen dag, en hem dood te schieten alleenlijk omdat de krijgskans hem ongunstig was, is een groote misslag, en dit te doen met uittarting. van de geheele beschaafde wereld, is eene misdaad; jegens Amerika is het eene beleediging. Mexico hoeft niets door deze executie gewonnen, Maximiliaan daarentegen op een piëdestal geplaatst.</p>
</text>
