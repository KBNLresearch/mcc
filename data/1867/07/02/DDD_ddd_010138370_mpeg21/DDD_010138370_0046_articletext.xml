<?xml version="1.0" encoding="UTF-8"?>
<text>
	<title>Belgische Post.</title>
	<p>BRUSSEL, 30 Junij. (Part. Corr.) Het kan thans als zeker worden beschouwd, dat de Kamer van Vertegenwoordigers geene buitengewone zitting zal houden tot het onderzoeken der bij het leger in te voeren hervormingen. Alleen zal het mogelijk kunnen wezen dat do Senaat, in plaats van 12 Nov., op welken dag krachtens de constitutie de zitting moet worden geopend , reeds eene maand vroeger zal bijeenkomen tot aanwijzing van de candidaten voor de aanvulling der vacatures, die in de geregtshoven zullen ontstaan, na de afkondiging der wet, waarbij de aftreding der regterlijke ambtenaren wordt geregeld. Overigens kan ik andermaal verzekeren dat de nieuwe offers, die voor het leger zullen worden gevraagd, betrekkelijk zeer gering zullen zijn. Het beweren van sommige dagbladen, volgens hetwelk hier eerstdaags een nieuw Duitsch blad zal worden opgerigt, mist allen grond. Dat gerucht is namelijk zijnen oorsprong daaraan verschuldigd, dat het bureau van de Brusseler Zeilung een zeer on&apos;beteekenend blad, dat hier sedert 1866 tweemaal per week verschijnt, wordt verplaatst. Naar men zegt is hier een 50-tal der Hanoveranen aangekomen, die door do Nederlandsche regering met uitzetting worden bedreigd. Te Gent worden zeer groote toebereidselen voor het aanstaande 9de taal- en letterkundige congres gemaakt.</p>
</text>
