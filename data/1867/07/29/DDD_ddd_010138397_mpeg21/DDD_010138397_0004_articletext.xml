<?xml version="1.0" encoding="UTF-8"?>
<text>
	<title>Fransche Post.</title>
	<p>PARIJS, Vrifdag 26 Julij</p>
	<p>De regering heeft, naar men verneemt, eene nieuwe geruststellende depêche van het Italiaansche kabinet ontvangen. Ratazzi verklaart, volkomen meester te zijn van den toestand, zoodat hij elke inbreuk op het verdrag, van September kan beletten en des noods krachtig onderdrukken. — Men verzekert, dat de afgevaardigden der linkerzijde zich vereenigd hebben om te vragen, dat eene enquête worde ingesteld naar de antecedenten van den Heer Granier de Cassagnac. — Koningin Victoria zal, naar men verneemt, in den loop der maand September incognito te Parijs komen. — De Koningin van Portugal kon gisteren, wegens eene plotselinge ongesteldheid, het feestmaal op het stadhuis niet bijwonen. — De guides der Keizerlijke garde hebben aan de buitenlandsche muziekkorpsen een dejeuner aangeboden. Er werden toasten uitgebrao-t op de Keizerlijke familie, en een der aanwezige Russische officieren zeide bij deze gelegenheid het volgende: //Mogt ook menigmaal de staatkunde ons scheiden, wij blijven vereenigd door het hart Wij zijn er trotsch op en gevoelen ons gelukkig, de Franschen van het .Noorden te heeten en dezen naam te verdienen.&quot; — Men verhaalt thans dat de Heer Brochon, van de Soeiété immobihère, niet op de vlugt is gegaan met achterlating van een tekort, maar dat hij die maatschappij met een proces bedreigt. — De Heer Arnault, van het Hippodrome, heeft in de Gazette des Étrangers bekend gemaakt, dat hij een Mexicaanschen acrobaat heeft geëngageerd, die sprekend op Juarez gelijkt en om die reden in New- Vork een buitengewoon succes heeft gehad. — De Heer Alphonse van Rothschild treedt als candidaat op voor den algemeenen raad van het district Lagny, alwaar het landgoed Laferriere, aan Rothschild toebehoorende, gelegen is. De regering stelt echter een anderen candidaat tegen hem over. — Van de tegenspraak melding makende, die het berigt der aankomst van Mazzini te Genua vindt, zegt . Univers, dat het er weinig toe doet, of Mazzini al dan niet in Italie is. //Het is toch genoeg bekend (zegt het clericale orgaan), dat Garibaldi zich door hein laat leiden; en Garibaldi maakt op zulk eene.openlijke wijze aanstalten om een inval in den Kerkelijken Staat te doen, dat het begunstigen zijner _ plannen door de Italiaansche Regering geen punt van twijfel kan uitmaken. Het is zeker, dat de revolutie eene kans tegen Rome zal wagen. Lijdt Garibaldi schipbreuk, dan zal men er zich op beroemen , dat men eene spaak in het wiel heeft gestoken; slaagt hij echter, dan zal men zich openlijk voor hem verklaren. &quot;Wij zijn volkomen overtuigd, dat Garibaldi niets zal doen, indien hij niet van den bijstand van Florence verzekerd is. Men zou hem gewis niet te Asprpmonte gezien hebben, indien hij de bedreigingen van Ratazzi voor ernstig gemeend had gehouden; maar toen b.ad Ratazzi zich nog niet geheel en al in de armen der oppositie geworpen.&quot; — Het Mémorial Diplomatique bevat de volgende depêche uit Weenen van heden: //De kardinaal Rauscher, die gelijk men weet een der hoofd-onderhandelaars was bij het sluiten van het Oostenrijksche | concordaat, heeft aangeboden als bemiddelaar bij het Eoomsche Hof |op te treden, ten einde de Pauselijke regering tot eene herziening ! van het concordaat over te halen. De Heer von Beust heeft dit aanbod aangenomen. Een staatsman, die het volle vertrouwen der regering bezit, zal den kardinaal worden toegevoegd, ten einde de onderhandelingen te bespoedigen, zoqdat zij kunnen zijn afgeloopen vóór het verstrijken van de zes wekelijksche vacautie, welke de rijksraad eerstdaags neemt.&quot; Dit tijdsverloop schijnt meer dan toereikend te zijn om tot eene overeenstemming met Rome te geraken Men merkt nog op, dat de kardinaal het aanbod niet zou gedaan hebben indien hij niet vooraf den H. Stoel had gepolst</p>
</text>
