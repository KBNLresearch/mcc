<?xml version="1.0" encoding="UTF-8"?>
<text>
	<title>BIRIGTEN UIT DE LAATSTE EDITIE VAN HET VORIG NOMMER OVERGENOMEN. AMSTERDAM, Maandag 1 Julij.</title>
	<p>Met genoegen vernemen wij, &quot;dat de gelegenheid om de meesterstukken der oud Hollandsche schilderschool in Arti Sr Amicitiae te bezigtigen, nog gedurende veertien dagen is opengesteld. Met ingenomenheid begroeten wij den maatregel door het bestuur der maatschappij genomen, om door verlaging van den toegangsprijs, de zeldzame kunstschatten in de zalen van Arti Sr Amicitiae vereenigd, meer agemeen toegankelijk te stellen.</p>
	<p>ยง OUDERKERK, a/d. Amstel, 30 Junij. Aan de harddraverij Donderdag jl. van wege het logement Paardenburg gehouden, hebben 14 paarden deelgenomen, de prys (een fraai bewerkt zilveren inktgarnituur), werd behaald door het paard de Net, toebehoorende aan en bereden door den Heer A. Langendam te Zevenhuizen; de premie een sierlijke zilveren tafelschel, door het paard Anna van den Heer A. van der Linden, te Maasdam, bereden door den Heer van Santen. Dit volkfeest begunstigd door schoon weder is in de beste orde afgeloopen. * ARNHEM, 1 Julij. De komst der Utrechtsche studenten maakte den dag van gisteren tot een waren feestdag voor de inwoners dezer stad. De staats-spoortreinen, eenige stoombooten en andere gelegenheden voerden daarbij nog eenige duizende vreemdelingen aan. Ten een ure arriveerde de extra-trein uit Utrecht. Aan het station werden de studiosi begroet door het Iรถ vivat van het stedelijk muziekcorps. Daarop werden zij door den Heer J. W. Staats-Evers hartelijk verwelkomd, hetgeen door een der studenten in ferme taal werd beantwoord, die daarbij tevens een kort woord rigtte tot den hoogbejaarden baron van Alder wereld Houtuijn, zeker een der alleroudste oudstudenten. De stoet, voorafgegaan door een piket cavallerie en infanterie met het stedelijk muziekcorps, en gesloten door het muziekcorps der rijdende artillerie, zette zich vervolgens in beweging, den weg nemende langs de Rijnkade, de Eusebius- en Jans-Buitensingels en den Jans- Binnensingel naar het park van Musis Sacrum, alwaar matinee en soiree musicale werd gegeven door het muziek-corps der huzaren uit Deventer. Bij de intrede in het park werd aan ieder der studenten een welkomstgroet uitgereikt, vervaardigd door den Heer L. Lammers alhier, die door zijne zeer toepasselijke dichtregelen hnn eene aangename verrassing bereidde. Na afloop van het concert werd een prachtig vuurwerk afgestoken, door minstens 5000 menschen bijgewoond. Heerlijk weder begunstigde dezen feestavond en zeker hebben de studenten genoegen gesmaakt. Was er iets, dat hinderde , dan is dit een gevolg geweest van de ondoelmatige exploitatie van Musis Sacrum. Tal der aanwezigen kon geene zitplaats bekomen, terwijl de bediening in evenredigheid was. BEZIERS, 28 Junij. De koers van disponibele Voorloop 3/6 was heden 73 fr., waartoe 75 stukken gedaan werden.</p>
</text>
