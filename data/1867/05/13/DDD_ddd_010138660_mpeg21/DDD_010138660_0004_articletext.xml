<?xml version="1.0" encoding="UTF-8"?>
<text>
	<title>Belgische Post.</title>
	<p>KRTjSSEL, 11 Mei (Part. Corr.) De Kamer van Volksvertegenwoordigers heeft heden hare beraadslagingen over het gewijzigde wetboek van strafregt ten einde gebragt en de herziening van het kadaster verder behandeld. Tevens is heden het rapport der centrale afdeeling over de leening ingediend. De Koning en de Koningin zouden heden naar Parijs vertrekken. Gisteren-avond werd echter aan de personen, die HH. MM. zouden vergezellen, medegedeeld, dat die reis tot den 14den of 15den dezer maand is uitgesteld. Gelukkigerwijze is die verandering in geenerloi ongesteldheid te zoeken, daar de vorst te paard en zijne gemalin in een rijtuig dezen ochtend naar het kasteel van Tervueren zijn vertrokken. Het wijzigen van het oorspronkelijke reisplan staat dan ook veeleer met de Luxemburgsche aangelegenheid in verband. De Koning wil namelijk vooraf de onderteekening van het Londensche tractaat afwachten.</p>
	<p>In het begin &apos;der volgende maand zullen de kiezers in 18 districten des lands tot vernieuwing Van de helft der leden van den Senaat, gelijk steeds om de vier jaren, worden opgeroepen. De geheele Senaat bestaat uit 25 leden der regter- en 37 leden der linkerzijde. Van de eersten moeten 13 en van de laatsten 19 aftreden. Hoewel de verkiezing geene noemenswaardige wijziging in de zamenstelling van den Senaat zal brengen, is het toch met genoegzame zekerheid: te voorzien, dat Antwerpen althans zijne beide vóór den aanvang der latere verwikkelingen benoemde liberalen, door mannen der be- .. houdende partij zal vervangen. De Heer Arndt, een medewerker van den beroemden Hanoverschen historieschrijver Pertz, heelt dezer dagen op onze archieven eene ontdekking gedaan, die nog al opzien zal verwekken. Hij heeft namelijk bewezen, dat een aldaar bewaarde zoogenaamde gouden bul, die vroeger voor eene aanzienlijke som gelds door onze regering was aangekocht, apocryph is. Deze ontdekking is door den aanwezigen archivaris juist niet niet blijdschap vernomen. De Heer Arndt vertrekt van hier naar Limburg, om aldaar, en inzonderheid to Maastricht, eveneens geschiedkundige nasporingen te doen.</p>
</text>
