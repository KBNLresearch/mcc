<?xml version="1.0" encoding="UTF-8"?>
<text>
	<title>Fransche Post. PARIJS, Donderdag 2 Mei.</title>
	<p>De Keker heeft heden op nieuw een bezoek gebragt aan de&apos; tentoonstelling en vooral de door den Keizer van Rusland ingezonden paarden bewonderd. Herhaaldelijk heeft de Keizer aan de leden der commissie, die&apos; hem omringden, zijne tevredenheid betuigd over de rangschikking der tentoonstelling. Het aantal bezoekers is reeds zeer groot; de dagelijksche ontvangst aan de bureaux bedraagt gemiddeld 40 a 50,000 frs.; 11. Zondag werd zelfs 60,000 frs. ontvangen. Ook de landbouwtentoonstelling van Billancourt trekt zeer veel publiek. Zij, die belang stellen in den landbouw, vertellen er wonderen van. Vooral de tentoonstelling vau boomvee moet prachtig zijn. — Naar men zegt, zal prins Napoleon Maandag of Dingsdag te Parijs terugkeeren. . — De Patrie meldt, dat de minister van oorlog eene circulaire aan de commanderende generaals heeft gezonden, om. hem mede te deelen, dat de oproeping der verlofgangers niet zal plaats hebben.^ — Naar men vrij algemeen zegt, zijn de mogendheden het eens, om Luxemburg aan den Koning der Nederlanden te laten. Belgie moet volharden bij de weigering, om het groothertogdom te aanvaarden, en hoewel Engeland niets liever zou zien dan dat Luxemburg ingelijfd werd bij Belgie, zal het daarop niet verder aandringen. — De Heer de Girardin is niet tevreden met de vredelievende wending der zaken, vooral ergert hom het vredeverbond door de Temps aangeprezen. In de Liberte zegt hij: Het vredeverbond moet, tot dat de Pruisische regering Seinewater in haren Rijnwijn mengt, een verbond tegen Pruisen zijn. —- Niettegenstaande de tegenspraak der Pruisische dagbladen schijnt het zeker te zijn, dat de Heer von Bismarck gedurende zijne afwezigheid een onderhoud heeft gehad met Prins Gortschakoff, den Russischen staatskanselier. De beide staatslieden hebben te Warschau eene conferentie gehad en na dit onderhoud is bij den Prnisischen minister geen de minste twijfel meer overgebleven, dat Rusland den oorlog niet wilde; van dat oogenblik af dagteekent de ommekeer in de houding van Pruisen. — De Prinses Metternieh heeft den rouw, dien zij sedert den slag van Sadowa droeg, afgelegd en zal overmorgen hare salons met een schitterende soiree heropenen. — Het gerucht&quot;, dat de Fransche regering magtiging van het wetgevend ligchaam wil vragen tot eene nieuwe geldleening blijft in omloop en het heeft niets onwaarschijnlijks; immers de. militaire toerustingen van den laatsten tijd hebben aan de Fransche schatkist reeds 300 millioen frs. gekost. Naar men zegt, zal de commissie tot onderzoek van de voorgedragen reorganisatie van het leger den lOden dezer haar rapport bij het wetgevend ligchaam indienen, maar de openbare discussie daarover zal eerst op 15 of op 20 Mei aanvangen. — Gisteren is door het hof van cassatie alhier beslist in de vraag of er laster tegen dooden kan worden begaan (b. v. door een historieschrijver, die laakbare handelingen van een reeds overleden persoon vermeldt) en of zoodanige laster aan de erfgenamen van den belasterde grond tot cerroctionele vervolging oplevert. De vraag is in bevestigenden zin beslist. — De regtbank van koophandel heeft alleen op 30 April 16 faillissements-vsrklaringen uitgesproken. — De Heer de Girardin heeft appèl aangeteekend van het vonnis, Waarbij hij tot 5000 -frs. boete is veroordeeld. — In het oude kasteel van St. Germain is gisteren het museum van Gallo-Romeinsche historie geopend, eene nieuwe merkwaardigheid voor de bezoekers van Parijs. — De Great Eastern is ter reede van Brest aangekomen en heeft in plaats van de aangekondigde 2000 slechts 193 passagiers, waaronder de admiraal Tegetthoff, aangebragt. — Uit Florence meldt men, dat Prins Napoleon die stad niet heeft bezocht, maar dat hij zich in Turyn heeft bevonden — Te Barcelona hebben ongeregeldheden plaats gehad. De kreten van weg met de Koningin werden aangeheven. Er zijn vele arrestatien bewerkstelligd. De rust is hersteld.</p>
</text>
