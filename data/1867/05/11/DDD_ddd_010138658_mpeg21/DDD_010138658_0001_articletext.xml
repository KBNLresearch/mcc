<?xml version="1.0" encoding="UTF-8"?>
<text>
	<title>BUITENLAND. Engelsche Post. LONDEN, Woensdag 8 Mei (des Avonds).</title>
	<p>De li«uding der regering in de zaak der volksvergadering in Hyde Park, wordt door gematigde lieden, en zelfs door vrienden van het ministerie, gelaakt en gehekeld. De Times zegt, dat de regering zich diep vernederd en uiterst bespottelijk heeft gemaakt; en dit is ook, hoewel in zachtere bewoordingen uitgedrukt, de meening van den Morning Herald, een hoofdorgaan der ministeriele partij. De reform-league heft met alle bescheidenheid een zegelied aan over de overwinning, die zij op de regering heeft behaald. Haar bestuur heeft, daags na de groote demonstratie in Hyde Park, het volgende besluit genomen en afgekondigd: //Onze vrienden behooren zich te onthouden van zamenkomsten, die niet door ons belegd zijn; de sprekers dienen zich te onthouden van noodeloos triomferende aanmerkingen op het gedrag en de positie der regering in de zaak van Hyde Park.&quot; — De oprigting van kamers van koophandel begint krachtig toe te nemen. In de landbouwdistricten zijn er reeds 22, te zamen met 4500 leden, tot stand gekomen, terwijl men op dit oogenblik ijverig bezig is met de oprigting van acht andere. De centrale kamer is te Londen gevestigd. — In de vorige week hebben te Londen plaats gehad 1237 sterfgevallen en 2381 geboorten. _— Eergisteren is over Yorkshire eene zware donderbui getrokken, die van hagelsteenen ter grootte van een duim in middellijn was vergezeld. — Te Inverness is eergisteren een schooner, welke men geheel getuigd te water liet, omgeslagen, met het ongelukkige gevolg dat van de vele personen, die zich op het dek bevonden, verscheidene zijn verdronken. — Tegen een der Fenian-ohefs, een zekere M&apos;Cafferty, is te Dublin het «-schuldig aan hoogverraad&quot; uitgesproken; uithoofde van vele technische bedenkingen, welke zich gronden op het Amerik. burgerregt van den veroordeelde, was de regtbank genoodzaakt de toepassing der straf voorloopig op te schorten. De wever Connolly, die in den opstand bij Tallaght werd gearresteerd, is almede schuldig verklaard aan hoogverraad. ï- &apos;■■ b &apos;■ - — Terwijl dezer dagen het Londensche dagblad Dag, na een bestaan van slechts zeven weken, reeds heeft opgehouden te verschijnen , wordt thans uit Schotland berigt, dat aldaar op denzelfden dag de uitgave is gestaakt van het oudste dagblad der geheele monarchie , namelijk de Caledonian Mereury, waarvan het eerste nommer ten jare 1662 in het licht is verschenen.</p>
</text>
