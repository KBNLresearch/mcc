<?xml version="1.0" encoding="UTF-8"?>
<text>
	<title>BUITENLAND. Engelsche Post. LONDEN, Maandag 20 Mei (des Avonds).</title>
	<p>Heden ochtend heeft de Koningin den eersten steen gelegd van het gebouw voor kunsten en wetenschappen, hetwelk in de Kensington-gardens wordt opgerigt. De Prins van Wallis was gisteren avond mt Parijs teruggekomen, ten einde bij die plegtigheid tegenwoordig te zijn. Het gebouw, hetwelk een der monumenten is, welke ter eere van de nagedachtenis van Prins Albert worden opgerigt, is bestemd voor nationale en internationale congressen over zaken de kunsten en wetenschappen betreffende. Het zal tevens worden gebruikt voor muziekale uitvoeringen op groote schaal. In de hoofdzaal zijn zitplaatsen voor 6000, op het orkest voor 1000 personen. — De Parlements-commissie, welke eenigen tijd geleden belast is met een onderzoek nam&apos; de bestaande wetgeving op de spoorweg-maatschappijen en in het bijzonder met het overwegen van de vraag,, of de Staat de exploitatie van alle spoorwegen, hetzij in eens, hetzij van lieverlede behoorde op zich te nemen, heeft een zeer uitgebreid verslag openbaar gemaakt. De slotsom van het onderzoek is, dat de commissie&apos;de bedoelde vraag in ontkennenden zin heeft beantwoord. Zij acht echter eene herziening der wetgeving op de spoorwegen wen&apos; schelijk. — Het ministerie heeft verboden vee aan de markt te Londen te brengen zonder bepaald verlof, na keuring; en*vee te vervoeren in Londen zonder geleibrief. Men vreest dat deze maatregelen tegen verdere vordering der weder uitbrekende ziekte niet krachtig genoeg zijn znllen. — Op een der paarden,&apos;die bij de Derby-wedrennen zullen loonén, zijn weddenschappen aangegaan ten bedrage van een half millioen pond sterling. — Door het bestuur der Atlanti. cho telegraafmaatschappij is bekend gemaakt, dat de beschadiging aan een van hare kabels door een ijsberg toegebragt, op slechts anderhalve Eng. mijl afstand van New-Foundland heeft plaats gehad en wel in zulk ondiep water, dat de herstelling zeer weinig tijd en geld zal vereischen. — De Sh: and M. Gazelte zegt uit Johaua dd. 23 Febr. de bevestiging te hebben ontvangen van den dood van den Afrikaanschen reiziger Dr. Livingston; eenige in die plaats aangekomen persoven hadden hem niet alleen zien vermoorden, maar hem ook ter aarde besteld,-nadat de moordenaars waren verdwenen.</p>
</text>
