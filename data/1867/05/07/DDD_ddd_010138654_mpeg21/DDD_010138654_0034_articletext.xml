<?xml version="1.0" encoding="UTF-8"?>
<text>
	<title>BIJVOEGSEL. BUITENLAND. Duitsche Post. LONDEN, Zaturdag 4 Mei (des Avonds).</title>
	<p>In de zitting van het Huis der Gemeenten heeft do Hr. Bright gisteren eene petitie ingediend, onderteekend door een 12tal adressanten, inhoudende het verzoek om medewerking, ten einde te verkrijgen dat de doodvonnissen aan de in lerland gevangen genomen Fenians niet worden voltrokken en dat de gevangen genomen leden dezer partij niet gelijk gesteld zullen worden met andere misdadigers, alsook dat aan de armee de noodige instructien zullen worden gezonden, om aldaar geene aanleiding te geven tot zoodanige verkeerde handelingen, als in Indie en op Jamaica hebben plaats gehad. Het kostte den Heer Bright geene geringe moeite, om ten aanzien van dit stuk in eene geregelde toelichting te treden, daar hij telkens in de rede gevallen en inzonderheid hevig bestreden werd door den majoor Knox. Zoodra dan ook met betrekking tot dit stuk de formele motie was ter tafel gebragt, stond die spreker op, om een voorstel te doen tot bare verwerping, waartegen de Heer Newdegate een voorstel tot aanneming deed. Na langdurige beraadslaging besliste de meerderheid, dat er tot de verwerping geene reden bestond en werd zij mitsdien aangenomen. | De minister van binnenl. zaken heeft op eene desbetreffende vraag geantwoord, dat de regering het publiek niet zou beletten aanstaanden Maandag Hyde park binnen te komen, noch zich met de zaak bemoeijen, tenzij ongeregeldheden plaats grepen. Ook sir J. Pakington verklaarde, dat aan vreedzame personen niet zon belet worden het park te bezoeken, er overigens bijvoegende, dat de policie (ten getale van 5000 man) en ook militaire magt gereed werden gehouden, om alle poging tot tumult te onderdrukken. — Men verkeert nog steeds in spanning wegens do tegen Maandag&apos; aangekondigde bijeenkomst der Reform League in Hyde park. Het is zeker, dat zij althans, wanneer het weder dit niet onmogelijk maakt, zal plaats hebben, maar het is niet duidelijk waartoe de demonstratie zich eigenlijk zal bepalen. Vooreerst toch zal er geen optogt worden gehouden. Er zullen ook geene redevoeringen worden uitgesproken. De tien gereed gemaakte platforms zullen uit-het park worden geweerd, en zoo er iemand is, die lust mogt toonen om als spreker op te treden, dan zal hij gewaarschuwd, en bij herhaling daarvan gearresteerd worden, Van heide zijden bestaat intusschen het verlangen, om zooveel mogelijk elke botsing te vermijden of te voorkomen, lioewel het daarom niet gezegd is, dat de zaak zonder ongeregeldheden afloopt. Sommige dagbladen waarschuwen dan ook het publiek, dat het zeer verkeerd zou zijn zich op die uren naar het park te begeven ; wie het doen wil, moge het voor zijne eigene verantwoording doen, maar raag tevens wel bedenken, dat bij tumult en ongeregeldheden veelal de nieuwsgierigen, die er eigenlijk niet mede te maken hebben , het meest de onaangename gevolgen er van ondervinden. — Behalve de overmorgen-in Hvde-park te houden reformdemonstratie is men voornemens er ook eerlang eene in Kennington Park te doen plaats hebben. Aan de autoriteiten is daarvan reeds kennis gegeven.</p>
</text>
