<?xml version="1.0" encoding="UTF-8"?>
<text>
	<title>BUITENLAND. Engelsche Post. LONDEN, Woensdag 13 Maart (des Avonds).</title>
	<p>De derde lezing van de voordragt .der regering tot nieuwe regeling der regten op suiker is bij het Huis der Gemeenten verschoven tot de zitting van den 25sten dezer, zijnde er nog schikkingen te maken omtrent de restitutie van regten bij vervoer van suiker tusschen Engeland en Nederland. — Aan het 89ste regement van linie is per telegram bevel gezonden , om oogenblikkelijk naar lerland te vertrekken. — De policie heeft eindelijk eene belangrijke gevangenneming bewerkstelligd; het is een zekere Edward Duffy, een intime vriend van Stephens. — In de vorige week hebben hier plaats gehad 2153 geboorten en 1425 sterfgevallen. — Men slaat hier ter stede niet algemeen geloof aan het verhaal van het vermoorden van dr. Livingstone. Sir E. Murchison, een der leden van de koninklijke maatschappij voor aardrijkskunde, heeft dienaangaande het volgende geschreven aan de dochter van den Heer Livingstone: //Hoe meer ik nadenk over het verhaal door zijne togtgenooten gedaan, hoe meer ik aan de waarheid daarvan twijfel. Het schijnt zeer waarschijnlijk, dat zij bij onderlinge afspraak zijn weggelóopen en gezamenlijk het sprookje hebben opgesteld, hetwelk zij zouden opdisschen. Indien het waar was, dat zij uwen vader begraven hadden, zouden zij ongetwijfeld het een of.ander hebben medegebragt, om de echtheid van hun verhaal te staven. Ik blijf daarom hopen, totdat de Heer lurk de zaak tot klaarheid zal hebben gebragt.&quot; Een brief van den Heer Murchison, van gelijke strekking, is in eene gisteren gehouden vergadering van de koninklijke maatschappij voor aardrijkskunde voorgelezen.</p>
	<p>— Aan de kust tusschen West-Hartlepool en Seaton Carew is dezer dagen geheel toevallig eene massa gouden en zilveren muntstukken en andere kostbare voorwerpen ontdekt; het geld draagt de beeldtenis van Carolus 111 en IV en het jaartal 1720 tot 1804. Men vermoedt, dat het afkomstig is van een ten jare 1829 gestrand schip; reeds toen ter tijd had men voor £ 300 aan Spaansche dollars gevonden.</p>
	<p>— De Globe meldt, dat het parlement van Jersey dezer dagen het jaarlijksche budget heeft goedgekeurd. Onder de verschillende posten kwam er ook een voor van £110 (ƒ 1320 Nedl.) wegens kosten voor het ophangen van een misdadiger. Hieruit nam men aanleiding, om de afschaffing van de doodstraf te verdedigen; men meende namelijk, dat door de afschaffing de zuinigheid zou worden bevorderd.</p>
</text>
