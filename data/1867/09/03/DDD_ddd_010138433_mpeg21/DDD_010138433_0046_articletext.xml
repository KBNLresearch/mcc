<?xml version="1.0" encoding="UTF-8"?>
<text>
	<title>Fransche Post.</title>
	<p>PARIJS, Zaturdag 31 Augustus. Heden is onder voorzitting des Keizers een kabinetsraad gehouden.</p>
	<p>— De Keizer zal eerst den sden September naar Biarritz vertrokken. Gisteren avond heeft hij den kabinetsraad gepresideerd. Prins Metternich en de Heer von Goltz zullen het hof naar Biarritz volgen. — De Keizer en de Keizerin hebben heden op St. Cloud den Kroonprins bezocht, die ligtelijk ongesteld is, en aan wien de geneesheeren uit voorzorg rust hebben aanbevolen. — De Courrier Francais, zich beroepende op den Nouvélliste de Rotten, bevestigt het berigt, dat langs de geheele oostelijke grens van Frankrijk officieren der genie belangrijke werken doen uitvoeren, niet alleen om de vestingen sterker ter verdediging te maken, maar ook om op sommige punten voordeelige militaire positiën voor troepenbewegingen aan te wijzen. —De Liberté is op het punt geweest om, even als de Courrier Francais , vervolgd te worden en wel wegens onware berigten. Men heeft zich echter vergenoegd met tegen te spreken, hetgeen het blad gezegd had van cene Pruisische nota.. — Het legerkamp van Chalons zou morgen, 1 Sept., opgeheven worden; thans verneemt men echter ook, dat alle troepen, die met het Chassepot-geweer gewapend zijn, voor het einde dezer maand naar het kamp zullen gaan en daar zullen manoeuvreren. — Uit het kamp van Chalons wordt gemeld, dat gisteren aldaar eene ontploffing van een kruidinagazijn heeft plaats gehad, waardoor tien soldaten gedood on verscheidene andere gekwetst werden. Ook een kapitein der sapeurs heeft daarbij het leven verloren. _ — De Revue contemporaine gaat voort met de publicatie der belangrijke stukken, waarvan reeds melding is gemaakt en waaruit blijkt, dat de maarschalk Bazaine niet gedreven werd door de eerzuchtige neigingen , waarvan men hem beschuldigd heeft. Reeds in het begin van het vorige jaar had de Fransche regering het besluit genomen, om geene geldelijke opofferingen meer te deen voor Mexico ; zij zond bevel aan maarschalk Bazaine, om het hoofd te bieden aan alle smekingen en gebeden. Ter zelfder tijd ontving de maarschalk uitdrukkelijke orders, betreffende het terugzenden der troepen, terwijl men intusschen Maximiliaan allerlei schoone beloften voorspiegelde. Eigenlijk gezegd, men moge zeggen, wat men wil, de Fransche regering heeft moeten toegeven aan de pressie der Vereenigde Staten, welke openlijk en krachtig werd uitgeoefend. — De lust om met kleine scheepjes de zee over te steken heeft thans drie slagtoffers geëischt. De boot Thomas T&apos; Ford, bestemd van Baltimore naar Havre, om na behouden aankomst te Parijs te worden ten toon gesteld, is vergaan en de bemanning verdronken.</p>
</text>
