<?xml version="1.0" encoding="UTF-8"?>
<text>
	<title>PRUISSEN. BERLIJN, 5 September.</title>
	<p>Te Keulen is deu 4den dezer de 25s&quot; verjaring gevierd van de vestiging der vereeniging tot volioojjing van den Kenlschen Dom, en van den dag waarop de eerste steen voor het nieuwe werk door koning Frederik Wilhelm IV gelegd was. De kroonprins van Pruissen was ter bijwoning van het feest naar Keulen gekomen. — Nabij Slockerau, in Beneden-Oostenrijk, is eene jonge vrouw op eene noodlottige wijze omgekomen. Zij had, op haar bed liggende, zicb nog mei lezen bezig gehouden en was daarbij ingesluimerd. De kaars was op het bed gevallen en had de kleederen der vrouw vuur doen vanen, zoodat de vlammen haar reeds omringden toen zij ontwaakte. Op haar geroep kwam spoedig hulp opdagen, maar den volgenden dag overleed zij aan de bekomen wonden. — De vader van de koningin van Denemarken, landgraaf Willem van Hessen, is overleden. — In Polen zijn sedert 21 April door de cholera aangetast 3030 personen, overleden 1199. Warschau is onder deze opgave niel begrepen; aldaar waren op 25 Aug. nog 508 cholera-zieken.</p>
</text>
