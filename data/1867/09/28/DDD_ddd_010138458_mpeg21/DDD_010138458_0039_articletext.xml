<?xml version="1.0" encoding="UTF-8"?>
<text>
	<title>Fransche Post.</title>
	<p>PARIJS, Weensdag 25 September.</p>
	<p>Naar men verneemt zal de regering in de maand November bij het Wetgevend Ligchaam nieuwe buitengewone credieten aanvragen voor oorlog en marine; ¦¦&quot;&quot; Men verzekert) dat de Heer Haüssmann, die gemeend had zich voor acht dagen te verwijderen, een verlof van eene maand verkregen heeft en dat hij niet naar Parijs zal terugkeeren dan als minister of als eenvoudig particulier. — Een persoon, door den Heer Rattazzi met eene bijzondere zending belast, is hier aangekomen en heeft aan den minister van buitenlandsche zaken hoogst gewigtige depêches overhandigd, welke onmiddellijk door een lid van den raad Van state naar Biafritz aan den Keizer zijn gebragt. — De Moniteur vangt zijn wekelijksch overzigt van hot politieke nieuws aldus aan: »De officiële verklaring door de ltaliaansche regering openlijk afgelegd omtrent de zaken van Rome, had de strekking om alle aanleiding tot misverstand weg te nemen. In zeer bepaalde bewoordingen herinnerde zij de verbindtenissen, die het kabinet van Florence heeft aangegaan en de internationale verpligtingen, die niemand kan miskennen. Die vastberaden houding is bevestigd door de in hechtenisneming van Garibaldi te Asinalunga, juist toen hij op het punt was om het Romeinsche grondgebied te betreden. Op de regering van Koning Victor Emanuel ruste, volgens hare eigene verklaring, de pligt de algemeene gerustheid te herstellen en het oppergezag der wet staande te houden; het moest elke tegen de pauselijke grenslime gerigte poging tegengaan, en het kon niet gedoogen dat iemand, wie ook, zich boven de wettige staatsmagten plaatste en eigenmagtig Italie van zijne taak, de nieuwe regeling zijner inwendige aangelegenheden, aftrok. Alle verstandige en bezadigde m.nschen zullen bijval schenken aan die taal en dat gedrag, strookende met de overeenkomst van 15 Sept., voor welker instandhouding Frankrijk en Italie met gelijko xorgvuldigheid behooren te waken in het belang der goede betrekkingen, welke tusschen de twee landen bestaan.&quot; Verder ontleent de Moniteur aan een liberaal dagblad van Florence een artikel, waarin aan Italie wordt voorgehouden, dat het niet door Frankrijk, maar door de R. Katholijke Christenheid belet wordt bezit van Rome te nemen. Aan het slot van dat artikel leest men het volgende : //Het belang der R. Katholieken vordert, dat de Paus als hoofd der kerk onafhankelijk zij en zijn geestelijk gezag vrij uitoefene. Hoe die onafhankelijkheid het best kan worden verzekerd, is eene vraag, welker beantwoording tot nog toe is gevonden in de wereldlijke souvereiniteit van den Paus. Zoo lang daaraan geene andere oplossing is gegeven, zal het bezit van Rome ons worden betwist, niet door Frankrijk, maar door de R. Katholieke Christenheid.&quot;</p>
	<p>— Een regement artillerie, met den spoorweg van Lyon gekomen, is naar het Noorden gerigt. — De firma Testa te Lyon is gefailleerd met een passief van frs. 1,700,000. De chef der firma is gevangen genomen. — In een brief uit Rome aan het Journal des Débats wordt onder anderen gezegd: //Sedert Garibaldi zich tot taak schijnt gesteld te hebben, om den laatsten slag aan het Pausdom toe te brengen, heeft hij een aantal getrouwe volgers verloren. Er kan niet .genoeg herinnerd worden, dat de Italianen en vooral de Romeinen den val van het Pausdom niet beoogen; in tegendeel, zij wenschen niets anders dan de kracht en het prestige daarvan verhoogd te zien. Het is hun alleen te doen om den uitwas, dien men het wereldlijk gezag noemt, weg te nemen; maar ongaarne zouden zij daartoe het bistouri zien bezigen en daarom is Garibaldi dan ook niet de operateur, aan wien zij deze kunstbewerking het_ liefst toevertrouwd zouden willen zien.&quot; — De regtbank van Frosinone heeft Lnise Bastionelle van Gastro tot levenslange galeistraf veroordeeld, wegens de misdaad van rooverij. Zij is nog slechts 20 jaren oud. — Door den Messager Franco-Amérkain wordt, op grond van een brief nit Havana van 31 Aug., gemeld, dat op Portorico een ernstige opstand is uitgebarsten, waarbij het Spaansche garnizoen gemeene zaak met de Creolen heeft gemaakt, en ten gevolge waarvan de kapitein-generaal de vlugt heeft genomen. Men vermoedt, dat de Noord- Americanen de hand in de zaak hebben gehad, daar de proclamatien, onder de Creoolsche bevolking verspreid, te New-York gedrukt zijn.</p>
</text>
