<?xml version="1.0" encoding="UTF-8"?>
<text>
	<title>Fransche Post.</title>
	<p>PARIJS, Zaturdag 7 September. Er is heden onder voorzitting des Keizers een kabinetsraad gehouden , welke door den Heer Rouher werd bijgewoond. Ook de Heer de Moustier was daarbij tegenwoordig. Men zegt, dat in deze vergadering gesproken is over den ongunstigen toestand der maatschappij Crédit Mobilier. Voorts heeft de Heer Duruy een plan overgelegd .ot hervorming dor hoogere normaalschool. Het vertrek van den Keizer naar Biarritz ontneemt alle waarschijnlijkheid aan de geruchten van ministeriele wijzigingen; het schijnt zeker, dat het status quo nog eenigen tijd zal duren, zoowel voer de binnen- als buitenlandsche zaken.</p>
	<p>— De Monileur Universel heeft tot dusver evenmin als de Moniteur^ du Soir de confidentiële nota van den Heer de Moustier medegedeeldWk — Morgen vergaderen in geheel Frankrijk de gemeenteraden, om overeenkomstig de bepalingen van den brief des Keizers van 15 Aug. _e gemeente-wegen des lands in drie categorien te splitsen. Hun arbeid zal dan onmiddellijk aan de nog zitting houdende algemeene raden worden medegedeeld. — De Heer Emile Ollivier, die eene reis door Duitschland maakt, heeft uit Augsburg een brief geschreven aan den Heer de Girardin, welke in het blad de Liberté is opgenomen. De Heer Ollivier heeft met een groot aantal personen van allerlei rigting gesproken, en daarbij de volgende ervaringen opgedaan: I°. dat de Koning van Pruisen, indien hij het wil, slechts een teeken te geven heeft, om al de Zuidelijke staten zich in de armen van den Noordelijken bond te zien werpen; 2°. dat de Duitschers zich voor het oogenblik niet verlangen te meten met de Franschen, maar dat het, in geval van oorlog, een strijd op laven en dood zou zijn; 3°. dat het groothertogdom Baden bijna geheel aan Pruisen verknocht is; dat Wurtemberg iv twee deelen is verdeeld, het een Pruisisch gezind, het ander anti-Pruisisch enz. Wat het groothertogdom Baden betreft, is de Heer Ollivier volkomen goed ingelicht; men kan zich daarvan overtuigen uit de rede van den groothertog bij de opening van den landdag. De Heer Ollivier voegt er bij, dat indien men te &quot;Salzburg een aanval op Pruisen heeft willen voorbereiden, men eene dwaasheid heeft begaan. Ook verklaart hij het denkbeeld van een Zuid-Duitscheu bond onder bescherming van Oostenrijk voor eene utopie. Hij gelooft, dat de rol van Oostenrijk als Duitsche mogendheid voor goed is uitgespeeld en dat het geene andere rol te spelen overblijft dan als centrum van aaneensluiting te dienen voor de Slavische bevolkingen. In zoodanigen toestand behoort Frankrijk zich streng te onthouden van elke soort van interventie, de goede betrekkingen met Pruisen te onderhouden en met de wapeneningen op te houden. Elke dreigende beweging van zijn kant zal slechts de Duitsche eenheid bespoedigen en bevestigen. De Heer Ollivier eindigt met te zeggen, dat, wanneer het prestige van Frankrijk verminderd is, en het is dit werkelijk, men dit slechts toe te schrijven heeft aan zijne weinig vrijzinnige staatsinstellingen en aan het gemis van vrijheid. — Gisteren heeft in de Salie-Herz eene vrij onstuiraige&apos;.vergadering plaats gehad van inschrijvers op de Tunesische leening, waarvan de interesten sedert eenigen tijd niet betaald worden. Sommigen verlangden, dat beslag werd gelegd op eene som van 12,000 frs. bij het bankiershuis Erlauger gedeponeerd; zij hebben zelfs de Fransche regering aangevallen, die de opbrengst der Tunesische olijfbosschen had moeten doen bestemmen voor de betaling dier intresten. — Dertig Pruisische deserteurs zijn over de Fransche grenzen gekomen. Zij zijn aangehouden en naar Algerie gezonden, waar zij bi het vreemdenlegioen zullen worden ingelijfd. — Toen Garibaldi zich te Orvieto bevond , verzamelde zich een troep jonge ledigloopers onder zijne vensters en liep: Leve de republiek ! De generaal antwoordde: Het is de republiek niet, die gij verlangt, maar de wanorde en de ;lediggang; de eerste deugd van een republikein is de arbeid. I— Ricciotti Garibaldi, jongste zoon van den generaal, bevindt zich sedert eenigen tijd te Londen. Hij heeft in last om gelden voor zijn vader op te nemen. * _-_ — Men meldt uit Rome, dat de Iransche ambassadeur, graaf de Sartiges, zijn meubelair doet verkoopen en dus waarschijnlijk niet zal terugkeeren. Zijn tegenwoordige plaatsvervanger, de Heer Armand, zal ook een anderen post bekomen. — In berigten uit Madrid wordt een treurig tafereel opgehangen van het militiare despotismus, hetwelk thans in Spanje heerscht. Men kan zich reeds een flaauw denkbeeld van den toestand in dat</p>
	<p>land maken, als men nagaat dat die reeds ondragelijk is geweest vóór dat de opstand was uitgebarsten. Honderde soldaten, korporaals en onderofficieren zijn door den maarschalk Narvaez in rang bevorderd, ter vervanging van de onderofficieren en officieren, die, als verdacht van liberale gevoelens , uit de gelderen des legers verwijderd zijn, en al die belooningen en onderscheidingen voeren den overmoed der militairen jegens de burgélijke bevolking ten top. Geen burger is meer beveiligd; het geringste voorwendsel is voldoende, om hem voor den militairen regter te dagen en aan de willekeurigste maatregelen bloot te stellen. Spanje is als het ware hermetisch gesloten voor alle dagbladen, financiële, regtsgeleerde en letterkundige, zoowel als staatkundige, en zelfs de Patrie en de France zijn van dezen verbodsmaatregel niet uitgezonderd. — De Indépendance de la Mosclle meldt, dat reeds verscheiden afdeelingen Spaansche. vlugteljngen te Metz zijn aangekomen , waar zij als werklieden aan de vestingwerken bezigheid vinden.</p>
</text>
