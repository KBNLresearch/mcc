<?xml version="1.0" encoding="UTF-8"?>
<text>
	<title>Fransche Post.</title>
	<p>_ PARIJS, 2 Sept., (Part. Corr.). Heden had de Keizer een langdurig onderhoud met den markies de Lavalette en den maarschalk Niel. Naar ik verneem zal cene divisie in het legerkamp van Chalons blijven, alwaar overigens winterbarakken worden opgerigt voor twee divisien van het leger. Met betrekking tot dit legerkamp wordt mij door een officier verhaald, dat aldaar verscheidene vergelijkende proeven hebben plaats gehad met de Fransche Chassepots en de Pruisische naaldgeweren. De Fransche generaals verzekeren, dat de Chassepot-geweren sterker zijn, minder ligt heet worden en bij minst genomen gelijke juistheid verder dragen. Binnen kort zal hier onder den titel: Les Guelfes ou le royaume de Hanowe, eene brochure verschijnen, welke in anti-Pruisischen geeßt geschreven is. Aan de redevoering, door maarschalk Randon bij de opening van den algemeenen raad van het departement Isère gehouden, ontleen ik het volgende: //De wereldtentoonstelling maakte een einde aande onbestemde vrees, welke zich na den oorlog in Duitschland van de gemoederen had meester gemaakt en een oogenblik twijfel deed ontstaan nopens de militaire magt, welke Frankrijk in een nationalen oorlog zou kunnen ontwikkelen. Slechts aan de onwetendheid kunnen zekere onder het publiek verspreide geruchten worden toegeschreven , onder anderen dit, dat de Mexicaansche expeditie onze tuighuizen en magazijnen heeft uitgeput en op het oogenblik van verwikkelingen aan eene onzer grenzen Frankrijks werkkracht had verlamd. Deze beweringen zijn gebleken allen grond te missen. Mijne Heeren, ik heb mij misschien te lang opgehouden bij hetgeen door ons tegenover het buitenland is verrigt. Ik had daartoe welligt reden (Randon was destijds minister van oorlog). Om mij goed te begrijpen, vertrouw ik op uwe vaderlandsliefde.&quot; De rede van den maarschalk verdient te meer de aandacht, daar het, zoo als ik u meldde, aan de algemeene raden verboden is over het ontwerp op de reorganisatie van het leger te spreken. De markies de Cadore keert heden avond naar zijnen gezantschapspost te München terug. De admiraal Rigault de Genouilly vertrekt morgen van la Roehelle naar Toulon, om met de vloot van de Middellandsche Zee oefeningen te houden.</p>
	<p>De Keizerin lijdt aan rheumatische pijnen, weshalve het vertrek naar Biarritz onbepaald is uitgesteld. — Op bevel van den minister van oorlog zal het Algerjjnsche vreemden-legioen met twee bataillons worden vermeerderd. — De geruchten vaneene vervanging van den markies de Moustier door den Heer Drouyn de Lhuys of den hertog de Gramont, worden als ongegrond bepaaldelijk tegengesproken. — In een brief uit Florence wordt gemeld, dat de bestuurder der nationale bank van Italie zich naar Parijs heeft begeven om er vijftig millioen francs op te nemen, welke som door de bank zou worden aangewend ter bevordering der financiële operatie, die het Italiaansche gouvernement in verband met de vervreemding der kerkelijke goederen heeft voorgenomen. — De Heer Crispi, een der hoofden van de linkerzijde in de Italiaansche Kamer van Afgevaardigden, bevindt zich op dit oogenblik te Parijs, naar men beweert met eene staatkundige zending zijner regering.</p>
</text>
