<?xml version="1.0" encoding="UTF-8"?>
<text>
	<title>Fransche Post.</title>
	<p>PARIJS , Maandag 9 September.</p>
	<p>Onder de geruchten van den dag behoort, dat er groote veranderingen wordon voorbereid in het personeel der zaakgelastigden van Frankrijk bi] de gouvernementen van Zuid-Duitschland. De tegenwoordige titularissen worden beschuldigd van het Fransche gouvernement in dwaling te hebben gebragt omtrent de gevoelens der bevolking van zuidelijk Duitschland, die zij steeds hebben afgeschilderd als weinig ingenomen met de door Pruisen opgezette eenheidsbeweging. — De markies de Moustier is naar zijn kasteel Baarnell in het departement van den Doubs vertrokken en zal eene maand afwezig blijven. — Prins Metternich, die Zaturdag van hier vertrekt, zal eerst met den Keizer van Oostenrijk hier terug keeren. De bijeenkomst der beide Keizers zal geheel van vertrouwelijken aard zijn. — Het gerucht, dat te Nicolajeff door twee als vrouwenverkleede Russen een aanslag op het leven van Keizer Alexander is gepleegd, wordt door de France met nadruk als valsch tegengesproken. —De blijdschap, die men in Turkije over het vernielen van de Arcadion gevoelt, is groot. De Sultan heeft niet slechts Hassan-bey, den commandant van de Izzedin, en de verdere officieren van dat vaartuig gedecoreerd en in rang verhoogd en 2500 piasters onder de bemanning doen verdeelen, maar ook (gelijk berigt wordt) eene som van 30,000 piasters aan de betrekkingen van ieder der vier in het gevecht omgekomen zeelieden doen uitreiken. De ministers hebben bovendien eene inschrijving geopend, om de equipage van de Izzedin buitengewoon te beloonen.</p>
</text>
