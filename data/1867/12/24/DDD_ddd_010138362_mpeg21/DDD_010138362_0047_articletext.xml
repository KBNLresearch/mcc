<?xml version="1.0" encoding="UTF-8"?>
<text>
	<title>Fransche Post.</title>
	<p>PAEIJS, 21 Dec. (Part. Corr.) De geruchten, waartoe het verlengd verblijf van het hof te St. Cloud aanleiding gaf en waaromtrent ik u het een en ander mededeelde, zijn ter oore gekomen van Hnnne Majesteiten en hebben hen doen besluiten om morgen op de Tuileriën terug te keeren. De vroegere Pruisische gezant in Mexico, de Heer Magnus, is gisteren van hier vertrokken. Hij zal Brussel en Weenen bezoeken en dan naar Berlijn terugkeeren. Eergisteren had hij een langdurig onderhoud met den Keizer en de Keizerin, die zich naauwkeurig lieten inlichten nopens de gebeurtenissen, welke den dood van Keizer Maximiliaan ten gevolge hebben gehad. Naar meu verzekert, zullen de Heeren afgevaardigden hunne Kersvacantie op het altaar des vaderlands ten offer brengen, ten einde het wets-ontwerp op de reorganisatie van het leger spoediger te kunnen amandelen. Ik heb u reeds medegedeeld, dat de aanneming van het ontwerp, in den geest zooals het thans luidt, in de regeringskringen met wordt betwijfeld. De eene hand wascht de andere en de regering des Keizers verlangt van de meerderheid revanche voor de verklaring van 5 December.</p>
	<p>Heden zal maarschalk Niel in het Wetgevend Ligehaam het woord voeren. Tot dusver leverde de discussie over het ontwerp weinig belangrijks op. De redevoeringen der voorstanders van het ontwerp waren meestal slechts eene reeks van groote woorden, als : //roem en zegepraal, Franschen en overwinning, lauweren en soldaat.&quot; Het hoofdargument van de tegenstanders waren tot dusver variatien op de spreuk van Salomo: //Indien een mes reeds gevaarlijk is in de hand van een wijze, hoeveel to meer een zoo groot leger, hetwelk aan elke controle is onttrokken, in de hand van een Napoleon.&quot; Welk betoog zal de regering leveren, nadat zij herhaaldelijk verklaarde, dat de veiligheid en de vrede nooit zekerder waren dan thans? T°t dusver hebben 75 bisschoppen zich vereenigd met de zienswijze van den bisschop van Orleans over den leercursus voor meisjes. Onder het opschrift //Resumé der kwestie&quot; zal Mgr. Dupanloup een derden brief rigten aan den minister van onderwijs. In tegenspraak met de bewering van den Opinion Nationale en de Siècle, kan ik u melden, dat de Heer Thiers steeds de vergaderingen der linkerzijde bijwoont en dat de Heeren Ollivier en d&apos;Arimon (nieuwste schrijfwijze), daarvan zijn uitgesloten.</p>
	<p>De Keizer heeft heden alle ministers ten gehoore ontvangen, maar toonde zich nog steeds zeer ontevreden. — De regering heeft de afgevaardigden doen bedreigen met eene ontbinding van het Wetgevend Ligehaam indien de wet op de legerorgamsatie met werd aangenomen. De agitatie tegen de tegenwoordige afgevaardigden van Parijs begint reeds in democratische kringen. In de plaats van Thiers, Ollivier, Guéroult en Darimon, zullen door de oppositie Dréo, Clamageran, Ferry en Rochefort als candidaten gesteld worden. — In den gezondheidstoestand van den Heer de Sainte Beuve is eenige verbetering gekomen. Daarentegen ligt de generaal Rollin, adjudant-generaal van het paleis, die, gelijk men weet, door eene beroerte is getroffen, op het uiterste. — Gisteren is melding gemaakt van het proces betreffende het geheim genootschap. Dit genootschap had ten doel de omverwerping van het keizerlijk gouvernement en de vestiging eener republiek op de beginselen van 1789. De acte van beschuldiging voegt er bij: gebaseerd op het materialisme en het atheïsme. De regtbank zal a. s. Maandag in deze zaak uitspraak doen.</p>
</text>
