<?xml version="1.0" encoding="UTF-8"?>
<text>
	<title>VERVOLG DER NIEUWSTIJDINGEN</title>
	<p>AMSTERDAM, Maandag 23 December.</p>
	<p>Te &apos;s Hage verzekert men, dat de vergadering der Staten-Generaal aanstaanden Vrijdag gesloten en de Tweede Kamer ontbonden zal worden.</p>
	<p>Ten raadhuize alhier werd op noden in het openbaar en bij enkele inschrijving aanbesteed: I°. Het bouwen eener openbare burgerschool met locaal voor de gymnastiek en eene onderwijzerswoning op het terrein van de voormalige mouterij de Gier op de Kattenburgergracht. Minste inschrijver de Heer W. C. Rademaker voor ƒ34,756 en 2°. het bouwen eener openbare armenschool met locaal voor de gymnastiek en eene onderwijzerswoning op de Schans over de Westerstraat. Minste inschrijver de Heer Zuyderhoek, te Beverwijk, vbor ƒ33,860. Mede werd ten raadhuize in het openbaar en bij enkele inschrijving, in één perceel aanbesteed: het gewoon onderhoud en de daarbij behoorende herstellingen aan alle stads houten-, vaste- en ophaalbruggen, voor den tijd van vier jaren. Aannemingssom per jaar ƒ8660, door de Heeren C. de Zwaan Jr. en H. J. Koper.</p>
</text>
