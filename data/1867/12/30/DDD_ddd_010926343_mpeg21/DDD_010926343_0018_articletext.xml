<?xml version="1.0" encoding="UTF-8"?>
<text>
	<title>PRUISSEN. BERLIJN, 26 December.</title>
	<p>In de oostelijke provincie van Pruissen is de ellende zeer hoog gestegen. De bevolking ten platten lande kan zelfs niets meer vinden wat een. schijn van voedsel geeft. Met toestemming des konings is aan het ondersteunings-fonds in Oost-Pruissen een voorschot van 100,000 th. gedaan. — De Saksische regering heeft in den bondsraad het voorslcl gedaan, om eene wet te ontwerpen, waarbij spoorweg-ondernemingen verantwoordelijk worden gesleld voor ongelukken aan personen overgekomen. — In de Alpenstreken hebben sneeuwvallen plaats gehad. Vooral Tyrol heeft daardoor veel geleden j de sneeuw ligt er gemiddeld 8 a 10 voet hoog. Het verkeer op den spoorweg lusschen lnnspruck en Brenner is gestaakt. — Uit Siberië is berigt ontvangen, dat in eene mijn, waarin een aantal wegens deelneming aan den jongsten opstand verbannen Polen werkten, eene gaanderij is ingestort en alle daarin werkende arbeiders levend zijn begraven.</p>
</text>
