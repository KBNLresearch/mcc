<?xml version="1.0" encoding="UTF-8"?>
<text>
	<title>FRANSCHE BRIEVEN.</title>
	<p>PARIJS, Vrijdag 6 December. Ik benijd de soldaten des Keizers, die te Rome zijn. Niet omdat zij de werktuigen waren, in de hand der Voorzienigheid en van Napoleon 111, waardoor de wonderen der Chassepots werden verkregen, of staatkundige, godsdienstige en militaire doeleinden werden bereikt , maar omdat ik gegronde redenen heb om te gelooven, dat in de residentie des Pausen niet een zoo afschuwelijk weder heerscht als in den zetel der beschaving; dat het Corso niet zoo verschrikkelijk morsig is als dit het geval is met de gemacadamiseerde boulevards van den Heer Haussmann; omdat het daar niet sneeuwt en niet stormt op zoo geweldige wijze, dat de daken van de huizen vliegen, en de schoorsteenen op de hoofden van Zr. Ms. onderdanen te land komen en eindelijk omdat daar niet, zooals hier, de wind zich schuldig maakt aan ergerlijke vergrijpen op de overblijfselen van de wereldtentoonstelling. Dit neemt evenwel niet weg, dat ook bij ons zekere klasse van lieden, van beiderlei kunne, wordt gevonden, die in de rigting welke de weersgesteldheid inslaat en in de snelle daling van den thermometer, een kenteeken ziet, hetwelk het aitzigt opent dat eindelijk zal worden gevolg gegeven aan hare billijke wenschen; die in elke sneeuwvlok, welke op de roode neus van den Parijzenaar valt, eene schrede te meer ziet tot bereiking van haar doel; die ijverig hare wapens poetst en zich tot stoute daden voorbereidt Öeze klasse der mensehheid — ik haast mij uwe ongerustheid weg te nemen — zijn de vreedzame leden van de schaatsenrijders-club op het meer van het Bois de Boulogne. Zij roepen: leve de winter, leve de koude! en ik geloof niet, dat de hooge policie in dezen uitroep iets onrustbarend? zal zien, hoewel deze woorden in de ooren van de armen, zonder vuur en dak, niet aangenamer zullen klinken, dan die van; leve de republiek, de vrijheid, Garibaldi of Polen! in sommige //hooge&quot; ooren. Inmiddels worden in de salons de tapijten gelegd; de lustres worden opgehangen en alles wordt tot den strijd gereed gemaakt. Wel beleeft men moeijelijke tijden en moet men zuinig zijn; de toestand van den Paus (linker-oever) en de daling der fondsen (regter-oever) eischen het; maar dit zal, naar ik geloof, niet beletten dat men danst en — eet.</p>
	<p>in afwachting van de diplomatieke polka&apos;s en andere chore^rafische oefeningen, welke men verwacht, worden reeds de piano&apos;s en violen gestemd voor la Duchesse en voor quadrilles op een thema van Robinson en de naaisters en modisten beginnen zoo gewigtige personaadjes in den staat te worden, dat zij den roem van Jules Favre en den glans van Rouher verduisteren.</p>
	<p>Evenwel luistert men nu en dan nog met belangstelling naar den grooten wedstrijd der redenaars en als gij het veroorlooft zuuen wij ook een oogenblik luisteren. Een beroemd redenaar heeft zoo even het woord gevraagd; hij spreekt over de groote sociale kwestien van den dag. «Mijne Heeren!&quot; zegt hij, &quot;ik was niet voornemens het woord te vragen (parlez!) maar de koude, welke de neuzen rood maakt; de natheid, welke de harten week doet worden, even als de macadam (tres bien.&apos;) de koude, de natheid, de nood der arme klasse (tegenspraak op de bank in de nabijheid van den kagchel), maken het mij tot een gebiedenden pligt, niet te zwijgen!! //De duurte van het brood is eene zaak, welke des te minder kan worden ontkend , omdat de buitengewone stijging van den prijs der oesters en de onbereikbare duurte van de truffels alle klassen der bevolking treft; in het bijzonder ook de belangwekkende klasse der cocottes, wolke sedert de sluiting der tentoonstelling en het vertrek van meer of min gekroonde vreemdelingen, buitendien zooveel te lijden heeft (tres vrai! pas du tout!) Mijne Heeren ! Ondanks de bals, soirees en receptiën, welke onze schoone monarchie (mouvements divers) wil geven, om den handel en de industrie der modistes te schragen — want ook deze lijden onder de duurte der oesters, der truffels en der levensmiddelen in het algemeen, waaraan de kleine omvang der hoeden slechts eene geringe tegemoetkoming schenkt, even als onze huisvaders lijden onder den druk der hooge rekeningen, welke zij ontvangen &quot; Eene stem: //Zijt gij gehuwd ?&quot; (Gelach aan de eene, gemor aan de andere zijde). // even als onze huisvaders lijden onder den druk dier hooge rekeningen, waarvoor zij geene vergoeding meer vinden aan de beurs of in het betalen van hunnen coupon, sedert de crediet-instelling van het plein &quot; (__ Cordrel assez! parlez l si! non 1 De redenaar zet zich onder de grootste opgewondenheid der vergadering neder, terwijl de president inmiddels zijn glas suikerwater ontroert.) Een minister: Mijne Heeren! Wat moet men van ons in het buitenland denken, indien woorden zoo als die welke de vorige geachte redenaar heeft gesproken en welke gij met zoo groote kalmte en waardigheid hebt aangehoord, aldaar worden gelezen? Ja! de prijs van het brood is duur, maar doet de regering niet alles wat in haar yermogen is om in den nood der behoeftige klasse te gemoet te komen ? Heeft zij noch niet zoo even etn wetsontwerp aangeboden, waarbij de weldaden der cazernering, waar men gehuisvest, gevoed en voor de wonderen der Chassepots opgeleidt wordt, tot op negen jaren worden verlengd (tres bieni)) . Maar ik moet het als eene dier manoeuvres brandmerken, waarmede men den maatschappelijken toestand wil ondermijnen, als er gesproken wordt over de duurte der truffels en oesters! Nog nimmer waren zij meer bereikbaar voor iedereen, van la Chaumiére tot het cabinet particulier, als juist nu, ofschoon de buitengewone welvaart van het land en de daaruit voortvloeijende groote consumtie van schelpdieren en edele knolgewassen (Tres bien, c&apos;esl ca!) eene stijging der prijzen volkomen zouden geregtvaardigd nebben! Ook het ïijden der belangwekkende klasse, waarvan de redenaar gesproken heeft, kan ik op de meest bepaalde wijze tegenspreken. Dergelijke insinuatien van de vijanden der regering en der bestaande orde van zaken zullen bij den buitenlander het gevoelen veld doen winnen, dat wij in onzen voorspoed van hem afhankelijk zijn (jamais l c&apos;est vrai I). Dit is volstrekt het geval niet; la France est assez riche pour payer sa gloiref (Levendige bijval. Van de tribune wuift de Prinses X. met haren zakdoek. De redenaar wordt omringd door gelukwenschenden en met 784 tegen 4 stemmen gaat de vergadering over tot de orde van den dag.) Maar laat ons de politiek vaarwel zeggen en over de mode gaan praten. Dit jaar verdringen bont en fluweel alles op den achtergrond. Sabel, marter, astrakhan als voering, mof of kraag met eennagebootsten kop om den hals, zijn alleen zaligmakend; buitenl fluweel geen heil! Dit is in elk geval nog de eenige gemeenschappelijke grondslag van de niet-absoluut heerschende mode. Buiten den mof en den fluweelen mantel bestaan in de mode, even als in de maatschappij besluiteloosheid, willekeur, phantasie. Ik houd mij overtuigd dat indien heden de keur der naaisters en de prinses M., de notabiliteiten der modisten en Leonide tot eene conferentie over kleur en snede bijeenkwamen, zij zich evenmin zouden verstaan als de diplomaten van Europa op eene conferentie over de Romeinsche kwestie. Onder ons gezegd wordt wel is waar druk gesproken over een geheim genootschap, hetwelk zich ten doel stelt om de wereldlijke magt van de_crinoline in haren ganschen omvang te herstellen en aan de dwingelandij van den chignon een einde te maken; — maar ik geloof niet aan dergelijke geruchten van zwamenzweringen, die de geheele wereld kent, van geheime genootschappen die het secret de polichinel zijn, even als de portefeuille van het credit mobilier, en van manifestatien, waarvan de dagbladen eiken dag gewag maken , even als van de beroemde Revalenta Dubarry en de voortreffelijke electrische tandborstels van Madame Sora. Dat zijn meestal ballons d&apos;essais, lokvogels, welke de modisten en de hooge policie ten behoeve van haar budget laten opvliegen. Overigens, als men alles zou willen gelooven, wat in de goede stad Parijs wordt verteld en opgedischt, dan Zeide men nog niet onlangs, dat er eene zamenzwering bestond, welke ten doel had om het standbeeld van Napoleon I van de Vendömezuil af te nemen en daarvoor in de plaats te stellen dat van den Heer Darimon, in korten broek? Was niet op de_ boulevards (alwaar dien ten gevolge 1500 francs rente met 5 centimes daling werden verhandeld) het gerucht in omloop van een, onder de bescherming des Heeren von Bismarck opgerigt geheim genootschap, hetwelk zich ten doel stelde óm den avond-cursus voor meisjes, door den Heer Duruy in de Sorbonne in het leven geroepen, binnen te dringen om aldaar een tweeden Sabijnschen maagdenroof te plegen ? Ik ben in staat gesteld op de meest bepaalde wijze te verzekeren, dat al deze geruchten even weinig grond hebben, als wanneer men verzekerde dat de Pereire&apos;s al hunne aandeelen a pari hadden ingewisseld en met het restant hunner millioenen een toevlugtsoord hadden opgerigt voor gerumoerde inschrijvers. Dit neemt evenwel niet weg, dat op grond van deze en andere geruchten van_ denzelfden aard de huiszoekingen, navorschingen en inhechtenisnemingen voortduren A propos! Alvorens ik in de Zondags-Editie nog drie of viermalen zal gesproken hebben, is het Nieuwejaar aangebroken en met dien dag komen de geschenken welke men geeft en de visite/taarten, welke men ontvangt. In het algemeen genomen was ik nimmer bijzonder op visitekaarten gesteld; maar voor het Nieuwejaar van 1868 gevoel ik voor deze soort van oplettendheid een bijzonderen afkeer en stel ik mij zelfs voor aan mijne vrienden en bekenden ééne of meer circulaires te zenden, om hen te verzoeken mij van het zenden van visitekaarten te verschoonen, zelfs gefrankeerd. Gij zoudt dezen afkeer voor anders onschuldige stukjes carton begrijpen, indien gij woondet aan den oever der Seine, te midden van het volk, hetwelk Napoleon I zóó zeer beminde, in de stad welke de Heer Haussmann zóó zeer afbreekt en waar de prefect van policie zóó vele arrestatien laat doen. Zeker, mijn geweten is zoo gerust, als had ik zoo even aan de stedelijke accijnsen vrijwillig 1 fr. 75 c gezonden voor een, het vorige jaar in Parijs binnengesmokkelden haas. — Evenwel zou het mij weinig toelagehen, indien ik bij de heerschende koude des morgens tegen 4of 5 ure wakker] werd gescheld of geklopt en en négligé mijne dem* zou moeten openen voor een, door twee personen vergezelden heer, die mij ongeveer aldus zou aanspreken: uPardon de vous déranger; maar bij den Heer X., die gisteren werd gevangen genomen omdat men bij den Heer V., die eergisteren werd gearresteerd, een zijner visitekaartjes vond — ontdekte men in een snippermand een van uwe visitekaartjes en gij begrijpt . ...&quot; Nu hebben, naar men mij verhaalt, deze beminnenswaardige heeren er niets tegen, dat men weder naar bed ga— tot op nader order, terwijl zij inmiddels in papieren, laden, enz. zoeken ora een corpus delicti te vinden — maar in het gunstigste geval laten zij bij hun vertrek de deuren open (waarschijnlijk om geen gerucht te maken) en dan ik sta niet gaarne in den winter vóór 8 ure op! Aldus, liever dan op Nieuweiaar een visitekaartje aan te nemen (NB. als het niet van een geschenk vergezeld gaat), wilde ik van het Kersfeest tot het Driekoningenfeest op een woest eiland worden verbannen, zooals Robinson Crusoë Deze naam doet mij plotseling te binnon schieten, dat ik u nog eene beschrijving schuldig ben van Offenbach&apos;s Robinson. — Helaas! de kroniekschrijver wikt — en de zakdoek beschikt en ik geloof, dat in geheel Frankrijk en Navarre geen neus is, welke op dit oogenbli„ tot meer //delicate functiën&quot; is geroepen, clan die van uwen even toegenegen als niezenden kroniekschrijver. Neem dus voor ditmaal genoegen met een mot, welken men den Heer Veuillot toeschrijft. Deze Heer woonde de laatste opvoering van den Robinson bij. De schoone Galli-Marié vervulde de rol van Vrijdag, in het zooveol mogelijk met de traditie overeenkomend costuum. »Pour vn Vendredi, elle nest pas assez maigre, mompelde de vrome man van den Univers. Tz! Tz! Tz! — Wel bekome &apos;t u. — Hartelp dank.</p>
</text>
