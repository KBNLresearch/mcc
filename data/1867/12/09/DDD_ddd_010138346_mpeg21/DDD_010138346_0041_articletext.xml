<?xml version="1.0" encoding="UTF-8"?>
<text>
	<title>Fransche Post.</title>
	<p>PARIJS, Donderdag 5 December. Volgens de Patrie heeft de Keizer den aartsbisschop van Parys, Mgr. D&amp;rboy, zijnen dank doen betuigen voor de vaderlandslievende rede, gehouden door een prelaat, &quot;die de pligten van priester zoo goed weet overeen te brengen met de gevoelens van den aan de instellingen zijns lands gehechten Franschman.&quot; — De commissie voor het ontwerp van wet op de legerorganisatie, wil geene concessie aan het gouvernement doen en blijft bij hare inzigten. — De uitkomsten der laatstelijk van regeringswege gehouden enquête betreffende het bankwezen, zijne inrigting in Frankrijk en de daarin door sommigen aanbevolen wijzigingen, zijn thans openbaar gemaakt. Zij zijn vervat in vijf boekdeelen, ieder van zeven a achthonderd bladzijden druks. — De bekende pachter der speelbank te Baden-Baden, de Heer Benazet, is den 2den dezer te Nizza overleden. — In een door den Moniteür medegedeelden brief uit Florence wordt gemeld, dat de Italiaansche Kamer van Afgevaardigden zou worden ontbonden, in geval zij zich tegen het ministerie, dus voor de ondernemingen der Garibaldianen, mogt verklaren, een volgens dien brief onwaarschijnlijk geval. — De Monde, gewagende van de geruchten omtrent den dood van Paus Pius IX, zegt, dat het overlijden van den oppersten kerkvoogd in de tegenwoordige omstandigheden eene groote ramp zou zijn, maar dat de Italianen zich niet moeten vleijen met de hoop, dat zij uit den dood van den tegenwoordigen Paus eenig voordeel voor hunne wenschen en plannen zullen trekken. //Niemand,&quot; zegt het blad, //is in meerdere mate dan Pius IX het uitgedrukte beeld der goedheid; niemand drijft de zachtaardigheid, de inschikkelijkheid en de vergevensgezindheid verder dan hij, zoodat waar hij zich onverzettelijk toont, zeker geen andere Paus immer toegeven zal.&quot; — Het bevestigt zich, dat de kardinaal Antonelli eene anti-Italia.ausche memorie in gereedheid brengt, welke echter niet aan alle Europesche mogendheden, maar alleen aan die welke aan de conferentie deelemen zal worden gezonden. — Het eerstvolgende consistorie is op 14 dezer vastgesteld. De Paus schijnt er van afgezien te hebben om bij die gelegenheid nieuwe kardinalen te benoemen. De kardinaal Bofandi, prefect der belastingen , een der meest liberale leden van het H. collegie , ligt op sterven. Er zijn 18 vacaturen in dat collegie, de dood van den Heer ; Bofandi, zou eene negentiende doen ontstaan. &apos;— In bet wekelijksche overzigt van het politieke nieuws vermaant de Moniteür de Grieken, om hunne zorg te wijden aan hunne binnenlandsche aangelegenheden, aan praktische verbeteringen als het aanlegden van openbare werken en het uitroeijen der struikrooverij; en de Rumenen om de godsdienstige verdraagzaamheid en de billijkheid te betrachten, bepaaldelijk jegens de Israëlieten. i Daud Pascha, de Turksche landvoogd van den Libanon, wordt door i den Monitcur geprezen en aangemoedigd, om op den ingeslagen weg voort te gaan, en de luisterrijke intogt van den Franschen gezant binnen Teheran , op 29 October jl., wordt vermeld als eene hulde van I Perzie&apos;s beheerscher aan Frankrijk en aan Keizer Napoleon.</p>
</text>
