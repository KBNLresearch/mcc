<?xml version="1.0" encoding="UTF-8"?>
<text>
	<title>Fransche Post.</title>
	<p>PARIJS, Woensdag 25 December.</p>
	<p>De Keizer zal den lsten Januarij op de Tuilerien de gelukwen•chingen der hooge collegien van staat, het corps diplomatique en de burgerlijke en militaire autoriteiten ontvangen. — Meer en meer wint het gevoelen veld, dat de Keizer de voorliefde des Heeren de Moustier voor de conferentie niet meer deelt. Een voor den Constitutionnel bestemd artikel, hetwelk der conferentie gunstig was, moest op hoog bevel achterwege blijven. — Er is op nieuw sprake van, dat de Heer de Lavalette de portefeuille van buitenl. zaken zal aanvaarden.</p>
	<p>— De Senaat heeft zich, na twee dagen beraadslagens, vereenigd met het gevoelen, dat de doodstraf in de tegenwoordige_ gesteldheid der burgermaatschappij nog onmisbaar is voor hare veiligheid; eenstemmig heeft hij besloten eene petitie ter zijde teleggen_waarhij on de afschaffing der straf werd aangedrongen. Dit besluit was ook aangeraden door den vertegenwoordiger der regering, onder verklaring, dat de Keizer en zijne regering steeds voor trapsgewijze verbetering en verheffing van elke klasse der burgermaatschappij werkzaam zouden blijven, ten einde alzoo den weg te banen voor eene toekomst, waarin de noodzakelijkheid der doodstraf zou ophouden.</p>
	<p>— De beraadslaging over het wetsontwerp op de reorganisatie van het leger zal waarschijnlijk aanstaanden Vrijdag afloopen en met de aanneming van het ontwerp eindigen. Het is niet te verwachten, dat de meerderheid zich in dezo voor de regering zoo belangrijke aangelegenheid tegen haar zal verklaren, hoo weinig sympathie het ontwerp in hot geheele land ook moge vinden. — De Heer Accolas en de elf met hem aangeklaagde personen zijn door de regtbank alhier veroordeeld tot gevangenisstraf van 15 maanden en van minder duur, benevens geldboeten, zijnde het gebleken, dat zij opruijende publicatien verspreid en een geheim genootschap gevormd hebben. Dat genootschap heette: &gt;/de revolutionaire^ gemeente der Fransche handwerkslieden,&quot; en had ten doel het keizerlijke gouvernement in Frankrijk omver te werpen en te vervangen door eene democratische en socialistische republiek, gebouwd op de beginselen der Fransche revolutie van 1789 en daarbij voegende de loochening van God en van &apos;s menschen geest, zoo als het vonnis zegt. — In do officiële kringen is men zeer tevreden over den Paus. Voor de eerste maal heeft de Paus zich in waarlijk erkentelijke woorden uitgelaten over de politiek van Frankrijk in zijn voordeel. De betrekkingen van het kabinet met het Vatikaan zijn dan ook uitmuntend. Als een nieuw bewijs daarvan kondigt men aan, dat de Paus aan den Kroonprins een geschenk van groote waarde zal toezenden. — De Moniteur du Soir behelst, naar aanleiding eener beschouwing van de tiende groep der wereldtentoonstelling (maatschappelijken en staathuishoudkundigen vooruitgang, welke groep gewoonlijk //de groep des Keizers&quot; wordt genoemd) eene opsomming van al •hetgeen door Napoleon 111 en zijne gemalin tot stand is gebragt ter verbetering van net lot van den minderen en behoeftigen man, van Weezen en weduwen , kraamvrouwen, handwerkslieden, invaliden, gevangenen, enz., vooral ook door het stichten van onderstands-fondsen en van spaarkassen. Uit die opgaaf blijkt o. a., dat de Keizer van 1852 tot 1867 het initiatief genomen heeft tot het nitdeelen van een onderstand van ruim 38Vs millioen fr. aan oude gedienden uit de oorlogen van de Republiek en van het eerste Keizerrijk. Het regeringsorgaan zwaait den Keizer voor zijne bemoeijingen hoogen lof toe. — De op uitnoodiging van de Siècle, ingestelde commissie voor een standbeeld van Voltaire heeft, ter verwezenlijking van haar plan, besloten tot eene reproductie op groote schaal van het meesterstuk van Houdon. Het aantal inschrijvers voor het beeld beloopt 202,500 (voor een halven franc elk). — In de France leest men: «Op grond onzer bijzondere berigten nit Florence kunnen wij verzekeren, dat de Koning, alvorens zich op nieuw tot den Heer Menabrea te wenden, eerst den generaal Cialdini en den Heer Ricasoli bij zich had ontboden. Wij kunnen bovendien verklaren, dat er geen oogenblik sprake is geweest noch van den Heer Rattazzi, noch van den Heer Crispi, die men des niettemin meesters van den toestand achtte.&quot;</p>
	<p>— Het gerucht, dat naar Toulon bevel was gezonden tot hét versterken der Fransche troepen te Civita-Vecchia, is door de regering te Florence officieel tegengesproken. Voorts wordt gemeld, dat de Heer Nigra in de laatste dagen verscheidene malen bij den Keizer ten gehoore is ontvangen. — De zitting van de Portugesche Cortes zal in plaats van den 2den Januarij , zooals aanvankelijk was gemeld, den 17den Februarij geopend worden. Volgens het Jornal di Commercio heeft deze verdaging ten doel om zekere moeijelijkheden uit den weg te ruimen, die in de provincie Algarve gerezen waren over verdeeling van gronden, welke daar aanleiding had gegeven tot wanordelijkheden. — Volgens den Moniteur is op nieuw in Peru een opstand uitgebarsten. De stad Arequipa zou in de magt zijn gevallen van generaal Canseco, die, naar men zich herinnert, vroeger tot president van de Peruaansche republiek was geproclameerd. KolonelPrado, wettig gekozen president, heeft de bovengenoemde stad in staat van beleg gesteld.</p>
</text>
