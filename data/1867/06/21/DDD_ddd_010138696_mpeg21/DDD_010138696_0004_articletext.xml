<?xml version="1.0" encoding="UTF-8"?>
<text>
	<title>Belgische Post.</title>
	<p>BRUSSEL, 19 Junij. (Part. Corr.) Hoewel de jongste gebeurtenissen in Mexico de aandacht meer op Keizer Maximiliaan dan op diens gemalin hebben gevestigd, verdient het lot dier ongelukkige vrouw niet uit het oog te worden verloren. Onlangs is door een buitenlandsch blad gemeld, dat men haar den toestand had doen kennen in welken zich de Keizer bevindt en de geneesheeren door den indruk daardoor op de geesteskranke te weeg gebragt een zekeren ommekeer in haren gezondheidsstaat hoopten te bewerken. In den beginne gelukte dat, maar de daardoor teweeggebragte verandering schijnt niet van zeer langen duur te zijn geweest. Er is althans vrij ernstig sprake van het overbrengen der Keizerin Charlotte naar het kasteel Laeken, zoodra de verbeteringen, welke daar worden gemaakt, dit zullen veroorloven. De geneesheeren gelooven, dat de indruk dien de personen en voorwerpen, door welke de zieke in hare jeugd was omringd, op haar moeten maken, welligt eene verbetering in haren toestand zal teweegbrengen. Staatkundig nieuws is hier op dit oogenblik weinig. Alleen baart de aftreding van den burgemeester en de schepenen van Luik eenig opzien. Zij dienden hun ontslag in, ten gevolge van een verzoek om inlichtingen over de kosten van bestrating, hetwelk door een lid van den gemeenteraad was gedaan. Het dagelijksch bestuur maakte daarvan eene kabinetskwestie. De aanvraag werd dan ook verworpen, maar biina de helft der aanwezige leden van den raad hield zich buiten stemming Hoewel ik gewoon ben nimmer van zelfmoorden melding te maken heeft zich hier zulk een geval onder zulke bijzondere omstandigheden voorgedaan, dat zij nadere vermelding verdienen. Een gepensionneerd majoor van het Belgische leger had op Java, in Nederlandsche dienst eene leverziekte opgedaan. Die ongesteldheid, gevoegd bii een volslagen gemis van bloedverwanten, hadden zulk eene groote mismoedie- feld-, IJ-hei? JO6?,0&quot;^&quot;. dat hij onlangs aan een bediende van het kotiijhuis, hetwelk hij gewoon was te bezoeken, het aanbod deed hem voor 2000 frs. dood te schieten. De man weigerde. De majoor heelt zich thans zelf eergisteren door middel van een pistoolschot van het leven beroofd, na vooraf een testament te hebben opgemaakt waarbij hij zijn oppasser tot zijn universelen erfgenaam benoemt. &apos; Onze koninklijke bibliotheek is sedert eenige dagen door uwen landgenoot, den Heer P. Cuypers van Velthoven, in het bezit gekomen van eene verzameling van 68 geteekende kaarten der voornaamste steden van BelgiÃ« in de helft der 16de eeuw, van den beroemden Jacques van Deventer. Dit zijn de oudste kaarten van dien aard welke tot heden bekend werden. De vorm dier kaarten doet bovendien vermoeden, dat zij als voorbeeld gediend hebben bij de vervaardiging der geweven behangsels, die Emanuel Philibert, hertog van Savoye, blijkens een in ons rijksarchief berustend document, in 1557 voor zijn paleis deed vervaardigen en waarop de platte gronden der voornaamste steden onder zijn bewind zouden worden voorgesteld.</p>
</text>
