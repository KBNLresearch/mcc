<?xml version="1.0" encoding="UTF-8"?>
<text>
	<title>VERVOLG DER NIEUWSTIJDINGEN AMSTERDAM, Vrijdag 21 Junij.</title>
	<p>In de zitting van de Tweede Kamer der Staten-Generaal van heden is liet hoofdbeginsel der wet tot uitgifte in erfpacht van gronden op Java, neergelegd in art. I,aangenomen met 42tegen 13 stemmen.</p>
	<p>Wij vernemen, dat aan den algemeene secretaris der Maatschappij: Tot Nut van &apos;t Algemeen, Mr. P. M. G. van Hees, is opgedragen, het aan de maatschappij toegedacht blijk van onderscheiding te Parijs in ontvang te gaan nemen, terwijl de Heer Mr. M. J. de Lange, tijdelijk voorzitter van het hoofdbestuur, mede gecommitteerd is den secretaris te vergezellen, om bij mogelijke verhindering in zijne plaats op te treden.</p>
	<p>Uit &apos;s Hage wordt aan het Vtr. D. gemeld: Er loopt hier in de residentie een gerucht, dat de onlangs tot schout-bij-naent bevorderde oud-afgevaardigde der Tweede Kamer Andreae eerlang benoemd zal worden tot commandant der marine in Oost-Indie.</p>
	<p>* &apos;s GRAVENHAGE, 21 Junij. Z. K. 11. Prins Frederik der Nederlanden is eergisteren namiddag weder van het Loo in de residentie teruggekeerd en heeft zich ten ongeveer half acht ure naar het Huis de Pauw begeven, waar Z. K. H. zijn zomerverblijf heeft gevestigd. Heden wordt door Mgr. Cattani, apostolisch internuntius alhier bij gelegenheid van de 21ste verjaring van het krooningsfeest van Z. H. den Paus, aan de hier aanwezige R. C. geestelijken een groot diner aangeboden.</p>
</text>
