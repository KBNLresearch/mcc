<?xml version="1.0" encoding="UTF-8"?>
<text>
	<title>Belgische Post.</title>
	<p>BRUSSEL, 12 Junij. {Part. Corr.) De regering heeft juist geen reden om over den uitslag der heden gehouden verkiezingen van den Senaat zeer verheugd te wezen. De 18 districten, welke aan die verkiezingen moesten deelnemen, waren tot heden door 32 senatoren, waarvan 19 vrijzinnigenen 13 clericalen, vertegenwoerdigd. Daarentegen werden benoemd 15 liberalen en 17 behouders. De eersten hebben dus vier leden verloren en de conservatieven evenveel zetels gewonnen. De vrijzinnigen werden namelijk te Brugge , Dixmuiden en Antwerpen (2 zetels) geslagen. De liberale meerderheid is zoodoende van 12 tot op 8 stemmen zamengesmolten. Op verlangen des Konings, zal de Koning van Pruisen die hier Vrijdag namiddag wordt verwacht, op plegtige wijze worden ontvangen. Reeds zijn van elders troepen ontboden, ten einde het garnizoen der hoofdstad te completeren , waarvan zich een gedeelte in het kamp van Beverloo bevindt. Er zal namelijk bij des Konings intogt eene groote wapenschonwing plaats hebben. De burgerwacht is met opgeroepen en niet ten onregte, want daar soortgelijke diensten niet verpligtend zijn, zon de schrale opkomst der ourgerwacht alleen kunnen dienen, om te bewijzen hoe luttel de populariteit is, die Koning Wilhelm in ons land geniet. De doorluchtige bezoeker zal denzelfden avond met den nachttrein de reis naar Berlijn voortzetten. Reeds korten tijd na het overlijden van wijlen Koning Leopold I meldde ik, dat verscheidene bedienden van diens huis, welke uit zijne dienst werden ontslagen, niettegenstaande het in het testament uitgedrukte verlangen van den overledene, volgens hetwelk al zijne bedienden in dienst zijner erfgenamen zouden blijven, voornemens waren de hooge erfgenamen voor de regtbank te dagen, ten einde althans eene schadeloosstelling te erlangen. Die zaak wordt thans voor de regtbank alhier behandeld. De gedaagden betwisten het bestaan dier bepaling niet, maar geven daaraan de uitlegging eener aanbeveling, wier naleving niet verpligtend is. Eene vreeselijke misdaad is heden te Antwerpen gepleegd. Een machinist werd onlangs wegens zwak gezigt bij de werkplaatsen overgeplaatst. Uit wraak daarover loste hij een revolver op den stationschef, die dadelijk overleed. De moordenaar maakte daarop door middel van een tweede schot een einde aan zijn leven.</p>
</text>
