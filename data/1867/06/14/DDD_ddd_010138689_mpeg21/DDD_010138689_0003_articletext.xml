<?xml version="1.0" encoding="UTF-8"?>
<text>
	<title>Fransche Post. PARIJS, Dingsdag 11 Junij.</title>
	<p>De Czaar is heden omstreeks 7 ure met zijne beide zonen en gevolg langs den Straasburgschen spoorweg naar Darmstadt vertrokken. De Keizer, de Keizerin, de Koning en de Kroonprins van Pruisen hebben den Czaar naar het spoorwegstation vergezeld, waar zij van hem afscheid hebben genomen.</p>
	<p>— Men heeft de opmerking gemaakt, dat de Keizer van Rusland, in strijd met zijn oorspronkelijk voornemen,niet naar Londen gaat, hetgeen tot vele gissingen aanleiding geeft. — Het gerucht is in omloop gebragt, dat de Keizers van Frankrijk en van Rusland en de Koning van Pruisen overeengekomen zijn, om tot eene ontwapening over te gaan. De juistheid van dit gerucht wordt echter zeer in twijfel getrokken. — Morgen heeft het groote bal bij de Pruisische ambassade plaats. Koning Wilhelm zal den Uden vertrekken. — Men verneemt, dat de HH. von Bismarck, Gortschakoff en de Moustier gisteren eene conferentie hebben gehad, welke ruim 6 uren heeft geduurd. De zoon van prins Gortschakoff nam het secretariaat waar. —De generaals Fleury en Leboeuf, de prefect der Seine en de baron Bourgoing, ontvingen van den Czaar voor zijn vertrek de orde van Alexander Newsky. — Volgens het dagblad de Czas, voert de Czaar een geheel magazijn van kostbaarheden met zich, bestemd om nit te deelen, zooals snuifdoozen, doekspelden, ringen, enz.; voorts eene verzameling van niet minder dan 1500 decoratien van verschillende klassen van ridderorden, waaronder 12 decoratien der orde van St. Andreas met brillanten omzet.</p>
	<p>— Men verzekert, dat de Heer Pietri, prefect van policie, ten gevolge van den aanslag zijne demissie heeft ingediend. Het is neg onbekend of zij aangenomen is. Gisteren avond nebben weder arrestatiën plaats gehad. — Men ziet met belangstelling de discussie «ver de reorganisatie van het leger te gemoet. De HH. Buffet c. s. hebben een amendement ingediend, strekkende om § 1, waarbij de sterkte van het leger op 800,000 man wordt vastgesteld, te doen vervallen en te bepalen, dat het jaarlijksche contingent door de Kamer wordt vastgesteld. — De Heer Darracq, regerings-candidaat in het dspartement der Landes,is ter vervanging van den Heer Walewski verkozen. Hij had slechts den Heer Bertron, den candidat humain, tot mededinger. — Bij den wedstrijd voor militaire muziek, die op het Champ de Mars zal plaats hebben, zullen onder anderen vertegenwoordigd worden België deor het muziekcorps der garde en dat der grenadiers, Spanje door dat van het lste regement genie, Oostenrijk door dat van het regement van generaal Benedek, Nederland door dat der grenadiers en jagers, Frankrijk door dat der guides. — Op Pinkster-Maandag is de tentoonstelling door 120,000 personen tegen een entree van 1 fr. bezocht. — Het tweegevecht tusschen den advocaat Floqnet en den Heer Latouche, een der redacteurs van de Pays, heeft werkelijk plaats gehad. Eerstgenoemde is twee malen aan de hand gewond, maar niet ernstig. Mep kondigt eene geheele reeks van duels aan tusschen studenten en redacteurs van de Pays.</p>
	<p>— Daar de tegenwoordige staatsschuldbrieven van het koningrijk Italië zeer vatbaar voor namaking zijn en niet zelden nagemaakt worden , heeft het gouvernement dezer dagen eene som van ruim een millioen francs van de Kamer aangevraagd, om die tot vernieuwing van al de bestaande staatsschuldbrieven te doen dienen.</p>
	<p>— De Paus heeft, gelijk een R. Katholiek dagblad berigt, zoodra hij tijding van den aanslag op het leven van Keizer Alexander ontving, dien monarch zijne deelneming en zijne blijdschap over het mislukken van den aanslag doen betuigen. — Volgens de Etendard, zal de nota, betreffende Candia, nog voor het vertrek van den Sultan naar Parijs, aan de Porte worden over-» handïgd.</p>
</text>
