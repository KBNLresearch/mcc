<?xml version="1.0" encoding="UTF-8"?>
<text>
	<title>LAATSTE POST.</title>
	<p>LONDEN, 21 Junij. In antwoord op eene vraag van den Heer Grifflth, heeft lord Stanley gisteren verklaard, dat hij geen officieel berigt had van eene nederlaag van Omer-Pacha. In de dagbladen kwam een berigt voor van dien inhoud, maar hij kon niet beslissen of het al dan niet waarheid behelsde. Het berigt echter was vervat in een telegram uit Athene (gelach!) Wat het verbranden der dorpen aangaat, dit, vreesde hij, was waar, maar aan beide zijden was zoo veel verbittering, dat (gelijk altoos plaats greep in oorlogen van dien aard, gevoerd door ongeregelde troepen in half beschaafde landen), waarschijnlijk vele woeste en wraakzuchtige daden werden bedreven. Wat de vraag aangaat of niet tijdens het verblijf van den Sultan in Engeland pogingen konden worden aangewend om den strijd te doen eindigen, meende hij te moeten opmerken, dat iedereen evenzeer wenschen zal aan den strijd een einde te zien, maar dat dit gemakkelijker was gezegd dan gedaan. Hij geloofde niet, dat het gevoelen van den Heer Griffith niet te gelegener tijd kwam. Het oogenblik, waarop de Sultan voor het eerst de gastvrijheid van Engeland genoot, zou al zeer slecht gekozen zijn, om hem te plagen met sermoenen en vertoogen. (Algemeene toejuiching).</p>
</text>
