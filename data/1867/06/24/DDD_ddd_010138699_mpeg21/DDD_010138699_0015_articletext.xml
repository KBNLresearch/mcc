<?xml version="1.0" encoding="UTF-8"?>
<text>
	<title>INGEZONDEN STUKKEN.</title>
	<p>Aan de Redactie. In het Handelsblad van 19 dezer komt een berigt voor, aangaande een voorstel, dat ik aan den kerkeraad der doopsgezinde gemeente alhier zon hebben gedaan. Dit berigt is niet geheel juist, en het is daarom dat ik u verzoek deze verbetering er van te plaatsen. Ik heb aan den kerkeraad niet het voorstel gedaan een derden predikant te beroepen,! maar alleen de verklaring gegeven, dat, indien zulk een voorstel uit den kring der gemeente kwam en bij de broederschap weerklank vond, ik gaarne tot de vervulling van dien wensch zou medewerken, ook door de geldelijke bijdrage, waarvan in bet berigt spraak is. De kerkeraad heeft mij daarop schriftelijk geantwoord, dat hij, ofschoon de bedoeling mijner verklaring waarderende, zich nogtans onbevoegd rekende dienaangaande een besluit te nemen, daar hij diende af te wachten, of er werkelijk zulk een voorstel zou inkomen, in welk geval hij. eerst van mijn aanbod gebruik kon en ook zou maken, door het in de vergadering der broederschap te brengen, die alleen over het al of niet beroepen van een predikant heeft te beslissen. De berigtgever heeft zich dus niet juist uitgedrukt, toen hij schreef: /Het is nog onbekend, of de kerkeraad dit voorstel denkt aan te nemen.&quot; J. W. STRAATMAN.</p>
</text>
