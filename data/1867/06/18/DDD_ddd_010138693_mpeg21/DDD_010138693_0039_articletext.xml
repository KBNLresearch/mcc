<?xml version="1.0" encoding="UTF-8"?>
<text>
	<title>VERVOLG DER NIEUWSTIJDINGEN AMSTERDAM, Maandag 17 Junij.</title>
	<p>Heden wordt alhier op de gebruikelijke wijzede verjaardag gevierd van H. M. de Koningin. Niet alleen van alle openbare gebouwen, maar ook nit vele particuliere woningen wappert de vlag. terwijl het carillon zich bij herhaling doet hooren.</p>
	<p>De afdeelingen van de Tweede Kamer der Staten-Generaal hebben heden onderzocht de volgende wetsontwerpen, tot: I°. Goedkeuring van het met Oostenrijk gesloten handels-en&apos;scheepvaart-verdrag. 2°. Verhooging van hoofdstuk VIII (oorlog) der staatsbegrooting voor 1867, wegens buitengewone uitgaven voor het materieel der genie. 3*. Onteigening van perceelen ten behoeve van een kanaal van Veere naar Kleverskerke, met daarbij behoorende werken. En 4°. Goedkeuring eener ruiling tusschen &apos;den staat en het gemeentebestuur van Groningen. Alsmede het voorstel van den Heer de Brauw tot wijziging der wet van 13 Augustus 1857 (Staatsblad N°. 103) betrekkelijk het lager onderwijs. _ ... Morgen zal de Kamer hare beraadslagingen in openbare zitting voortzetten en wel in de eerste plaats, Volgens vroegere bepaling, over het ontwerp van wet tot regeling der uitgifte in erfpacht van gronden in Ned. Indie.</p>
	<p>* &apos;sGRAVENHAGE, 17 Junij. Z. K. H. Prins Frederik heeft zich gisteren naar het Loo begeven, om er den geboortedag van H. M. de Koningin te vieren. — Heden wordt de geboortedag van H. M. onze geëerbiedigde Koningin met veel plegtigheid in de residentie gevierd. Van vele openbare en bijzondere gebouwen wappert &apos;s lands vlag. Het klokkenspel doet zich gedurende den geheelen dag bij afwisseling hooren. Als net weder het toelaat zal er tegen den middng in de maliebaan eene groote parade van het garnizoen worden gehouden. In de gestichten van liefdadigheid der onderscheidene gezindheden wordt het feest van den dag gevierd. Reeds Zaturdag en Zondag jl. werd in de verschillende kerken het verjaarfeest der Koningin godsdienstig herdacht. Alles wordt voorbereid tot eene luisterrijke illuminatie in het Haagsche Bosch. Het is te hopen, dat het door goed weder zal worden begunstigd. — H. M. de Koningin heeft bij gelegenheid van haar verjaardag aan onderscheidene liefdadige instellingen bijdragen doen toekomen. * ROTTERDAM, 17 Junij. Ter viering van den geboortedag van H. M. de Koningin, is lieden door de schutterij op de Oosterade eene parade gehouden, bij welke gelegenheid medailles zijn uitgereikt — In de heden gehouden veiling der Rotterdamsche Courant is boch bij opbod, noch bij afslag een bod gedaan. _ • * ENKHUIZEN, 15 Junij. Heden werd door dedirectie van Oeconomia Enchusania, aan vijf stuurlieden onzer haringbuizen, de hun toegekende premien uitgereikt, voor het naauwkeung bijhouden der sclieep.sjournalen , gedurende de laatste twee jaren. * ARNHEM, 16 Junij. Heden morgen bij aankomst van den spoortrein , toen de conducteur van een passagier der derde klasse het kaartje afvroeg, kreeg hij geen antwoord. Bij onderzoek bleek het, dat hij overleden was. Bij Wolfhezen had hij nog gesproken.</p>
</text>
