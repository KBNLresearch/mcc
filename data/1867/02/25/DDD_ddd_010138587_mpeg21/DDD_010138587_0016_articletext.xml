<?xml version="1.0" encoding="UTF-8"?>
<text>
	<title>FRANSCHE BRIEVEN.</title>
	<p>// Gij beklaagt u, lieve vrouw, dat ik sedert meer dan veertien dagen reeds te Parijs ben en u nog geen enkelen regel heb geschreven en gij denkt dat do gelegenheid tot vermaken en verstrooijing welke de groote stad aanbiedt Ik heb u reeds vier of vijf 1 iiaal geschreven; waarschijnlijk echter heeft een postambtenaar vermoed dat de circulaire vanden graaf de Chambord in mijn brief zat en &quot;</p>
	<p>PARIJS, Vrijdag 22 Februarij 1867.</p>
	<p>// Mijnheer! zonder fout zou ik u volgens afspraak, eergisteren uwe rekening voor geleverde kleedingstukken hebben betaald,- indien de brief dien ik van mijn bankier uit X. verwacht, slechts ware aangekomen; dit is echter het geval niet geweest. &apos;Waarschijnlijk heeft de postdirecteur gemeend met zijn vinger do circulaire van den pretendent, welke aan de hooggeplaatste personen den slaap ontrooft, te voelen, daar waar mijn wissel zat. Gij ziet dus dat het niet mijne schuld is, als &quot;</p>
	<p>// Het briefje waarvan gij melding maakt, heb ik niet ontvangen. Gij begrijpt, ma chère, dat ik anders op de vleugelen der liefde tot u zou zijn gesneld. Waarschijnlijk vermoedde men in uw brief de circulaire &apos;van den graaf de Chambord te zullen ontdekken, en is hij dus de schuld van mijn ongeluk &quot;</p>
	<p>Bijna gevoel ik lust om mij heden schuil te houden en u den volgenden keer te schrijven: //Hoe, hebt gij mijn feuilleton niet ontvangen ? Hoe jamuier. Het was buitengewoon belangrijk, vol aardigheden en bons-möts. Thans echter is het helaas, voor de menschheid in het algemeen en voor de lezers van het llandelsblad in het bijzonder verloren, waarschijnlijk heeft de een of andere Wandaal onder mijne enveloppe</p>
	<p>Neen! ik wil liever openhartig bekennen, dat ik ten gevolge eener verkeudheid, die ik mij op het bal in het Thedtre du CluUclct heb op den hals gehaald, den geheelen nacht gehoest en geen oogenblik genist heb en dat ik u niets weet te schrijven. Essayons toujours. Maar laten wij in de eerste plaats den generaal St. Priest en do officiële circulaire, de keizerlijke posterijen en den graaf de Chambord rusten; keeren wij liever een oogenblik naar het hal in het Thedtre du Chdtelet terug, waar ik voor het bagatel van tien francs (c&apos;est pour rien) eene veertiendaagscho verkoudheid en eene maand rhcumatische aandoening heb opgedaan. Dat had gij moeten zien! Indien men, in plaats van 10 frs. te vorderen , de lieden op den koop toe gratis Pagarès had aangeboden, zou de toeloop zeker zoo groot niet zijn geweest. Met klokslag middernacht werden de deuren van het theater geopend — om 2 ure waren 10,500 personen binnengetreden en om 3 ure wist ik hoe een haring te moede is die, met de behendigheid uwen landgenooten in het bijzonder eigen, in een vaatje is gepakt. Het Thedtre du Chdtelet is door den Heer baron Hausman van den Boulevard verjaagd en aan den oever der Seine weder opgebouwd, in de nabijheid der plek, waar Napoleon I, «te midden vah het volk dat hij zoo zeer beminde&quot; wilde begraven zijn. Maar zijne geschiedkundige herinneringen aan Asschepoester en Rhotomago daargelaten, kan ik u melden, dat_ de nieuwe schouwburg zeer gunstig is gelegen voor verkoudheid en rheumatiek, die men bij het in- en uitgaan, zonder eenige extra-onko3ten, ruimschoots bekomt.</p>
	<p>Gij weet, of misschien ook niet, dat in de nieuwe schouwburgen van Parijs de traditionele legitimistische lichtkroon door eene soort van felbïinkend //couronnement de I&apos;édifice&quot; is vervangen. Zeer schitterend , maar breekbaar.</p>
	<p>Ten gevolge eener nieuwe vrijheid, waarmede men ,_ ten spijt van hen, die beweren dat de pers bij ons aan banden ligt en wij het regt niet hebben onze meening te uiten, zeer kwistig omspringt, hebben thans ook de schouwburgen de vergunning om gemaskerde bals te geven! En dan worden er nog lieden gevonden, die niet tevreden zijn en klagen. Het bal nu in het Thedtre du Chdtelet geleek zoo tamelijk op alle andere openbare bals der goede stad Parijs, dat is, men zag er alles — behalve een masker. Begeven wij ons dus naar het tegenover liggende Thedtre Igrique waar Sardana&apos;palus eindelijk den brandstapel heeft kunnen beklimmen, die door het niezen van Mlle. Nielson en de hoestbuijen van den Heer Monjauze zoo dikwijls reeds is uitgebluscht. De componist der muziek van het libretto des Heeren Becque — die zijn onderwerp aan het werk van Lord Bj. on: Sardanapalus ontleend heeft — is de Heer Joncières, een jong mensch van 28 jaren. Ontegenzeggelijk treft men goede gedeelten in de partituur aan, hoewel de jonge, maar met buitengewoon zelfvertrouwen en de noodige eigenliefde voorziene componist nog tnsschen Meijerbeer en Offenbach schijnt te-aarzelen. Het zou te betreuren zijn, indien des jongmans eigenwaan en de moeite, die eenige journalisten zich geven omhein (daar zijn vader zelf journalist is) over het paard te tillen, hem beletten in te zien dat de verworven bijval grootendeels den persoon en niet den Maestro gold. Zoo vertelt men, dat na eene romance, die echter eene met te miskennen gelijkenis met zekere romance van Verdi aanbiedt een vrienjj. vol geestdrift uitriep: //O, hoe schoon! hoe schoon!&quot; .Maar dat is van Verdi!&quot; antwoordde een heer die naast hem zat. //Van Verdi! Laat mij met rust met uwen Verdi! Die kan niets dan quadrilles maken.&quot; Elle est bonne, celie la. Voor wij van het hoofdstuk //muziek&quot; afscheid nemen moet ik u melden dat Parijs in dit oogenblik overstroomd wordt door Duitsche vioolvirtuozen. Naast Joachim: Wilhelmi; naast Wilhelmi: Kampel uit Weimar, enz. Ik houd veel van violisten, maar bij kleine portien even als de truffels. A propos! weet gij dat men in de geboorteplaats van Aurelius I, Koning van Araucanie groote truffelvelden ontdekt heeft, en dat de truffels, naar men zegt, zoo goedkoop zullen worden als de aardappelen&apos;? Ik koester plan zoo spoedig doenlijk eene aanzienlijke hoeveelheid dier knolgewassen op te doen, om mij en de mijnen gedurende de tentoonstelling uitsluitend met truffels te voeden, want ik wees.... //Numero 8&quot;, zeide onlangs een bediende eener restauratie, //wil zijne beafsteak niet hebben,, hij beweert, dat zij niet versch is.&quot; //Zet haar maar ter zijde&quot;, antwoordde de eigenaar, //tijdens de tentoonstelling zal hij er blijde mede wezen.&quot; ._ _ Van truffels op bier en van Parijs naar Mnnchen is de overgang misschien nog al groot. Risguons la toujours. In de vorige week had in het Thedtre de l&apos;Ambigu de eerste voorstelling van een drama van Michel Barbier plaats, dat in de Beijerscho hoofstad, het Athene van het bier aan de Isar, speelt. Een rijk heer, die (partout comme chez nous) in den laten nacht tamelijk beneveld zijn club verlaat, waar hij veel geld heeft gewonnen, wordt den volgenden ochtend vermoord gevonden. Een arme duivel, die met sporen van bloed op het voorhoofd door de gendarmes is aangehouden, wordt als de moordenaar beschouwd, en door den regter Maxwell (naar wien het stuk betiteld is) veroordeeld en après proces teregt gesteld. In het oogenblik der teregtstelling echter, maar te laat om den rampzalige te redden, verneemt de regter dat de veroordeelde het offer van een geregtelijken moord is, De ongelukkige laat twee kinderen achter, een zoon en eene dochter. De regter doet wat hij doen kan; hij ontrukt den zoon aan de ellende en neemt hem aan; de dochter had zich reeds tot den stand van Mlle. Cora Pearl verheven</p>
	<p>Vijftien jaren zijn tusschen dit voorspel en het eerste bedrijf van het drama verloopen; bij de Courtisane wordt eene diamanten broche vermist. Mlle Cecile is niet alleen Lorette, zij is ook somnambule. Zij laat zich, in de hoop hare diamanten weder te vinden, in magnetischen slaap brengen en droomt nu wat inderdaad is voorgevallen. Dit tooneel maakt een zeldzamen, misschien nog niet geëvenaarden indruk. De achtergrond opent zich en het publiek ziet, wat de slapende droomt. Niet alleen ziet zij den diefstal der diamanten plaats hebben, maar ook den moord, die voor vijftien jaren febeurd&apos; is. Dief en moordenaar in een persoon vereenigd is ... de roeder van den regier Maxwell. De regter aarzelt geen oogenblik. Hij herstelt de nagedachtenis van den onschuldig ter dood gebragte in eere, en sterft van verdriet en afschuw in het oogenblik, dat hij het doodvonnis over zijn broeder uitspreekt. Ik eindig. Voor ditmaal verlang ik nog slechts, dat de goedgunstige lezer niet wensche, dat de keizerlijke postdirecteur dit mijn feuilleton voor de circulaire van den graaf de Chambord had gehouden.</p>
</text>
