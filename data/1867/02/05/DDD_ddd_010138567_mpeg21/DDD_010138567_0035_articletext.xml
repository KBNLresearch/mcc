<?xml version="1.0" encoding="UTF-8"?>
<text>
	<title>BRUSSEL, 3 Februarij (Particuliere Correspondentie)</title>
	<p>Nadat de offleieuso dagbladen gedurende verscheiden dagen hadden ontkend, dat de veetyphus te Hasselt (Limburg) was uitgebroken , hebben zij dat eindelijk moeten toegeven. De ziekte heett zich dan ook zoo zeer in die stad uitgebreid, dat men geene handen genoeg kan vinden om het zieke vee af te maken. De overheid heeft daartoe slagters uit Luik en Brussel moeten ontbieden, zoo als men paarden der artillerie en soldaten heeft moeten doen komen om het gedoode vee te begraven. Eergisteren avond waren reeds 800 stuks vee gedood en moesten de slagters nog den geheelen nacht hunne treurige taak voortzetten, en toch werd nog gisteren avond van Hasselt gemeld, dat de ziekte haar einde nog niet scheen bereikt te hebben. Men vreest, dat men den geheelen veestapel, die op 5000 stuks wordt begroot, zal moeten afmaken. Troepen zijn uit het kamp van Beverloo ontboden, om het cordon te bewaken. Tegelijk is een ander punt des lands het tooneel van andere, hoewel niet minder treurige gebeurtenissen. Te MarchiÃ¨nne-au-Pont, arrondissement Charlois (Henegouwen), heeft een aantal werklieden den arbeid aan de hoogovens gestaakt, ten gevolge van het door de eigenaars genomen besluit om het arbeidsloon met 10 pCt. te verminderen. Na de werktuigen van verschillende fabrieken onbruikbaar gemaakt of de eigenaars&apos;van hoogovens tot het blusschen van dezen gedwongen te hebben, zijn de werklieden naar andere fabrieken getogen, waar zij de glazen verbrijzelden. De gendarmerie werd met steenworpen begroet. Den anderen ochtend staakten ook de werklieden van sommige mijnen den arbeid en maakten gemeene zaak met de overige ontevredenen. Wat later is geschied, is nog onbekend. Alleen weet men, dat de gewapende magt op de muitelingen heeft moeten vuren en dat drie personen zijn gedood. Men had hier ter stede zeer ongunstige geruchten verspreid omtrent de Engelsche maatschappij, die zich met het overwelven.der Senne en het uitvoeren van andere verfraaijingen der hoofdstad had belast. De burgemeester heeft die geruchten in de gisteren gehouden zitting van deu gemeenteraad tegengesproken. Die geruchten blijven echter stand houden.</p>
</text>
