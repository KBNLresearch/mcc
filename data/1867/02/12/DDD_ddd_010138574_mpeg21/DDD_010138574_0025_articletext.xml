<?xml version="1.0" encoding="UTF-8"?>
<text>
	<title>BERIGTEN UIT DE LAATSTE EDITIE VAN HET VORIG NOMMER OVERGENOMEN.</title>
	<p>UTRECHT, 9 Febr. Een week of zes geleden werd een jong heertje van een jaar of twaalf, toen hij met een paar kameraden aan het vechten was, aangehouden door een persoon, die voorgaf agent van policie te zijn en die zeide, dat hij hem naar het bureau moest volgen. Onder weg gaf dat jonge heertje hem eenig geld, ten einde die zaak daarvoor af te maken, hem belovende des anderen daags nog meer geld te zullen geven, hetgeen hij hem ook bragt, waarna hy door den ge waanden agent naar eene herberg werd gevoerd ca eenige vertering maakte. Door den vader aangifte gedaan zijnde, is het eindelijk der policië gelukt den betrokken persoon te arresteren, die de zaak volledig bekend heeft. Hij was thans als huisbediende werkzaam. . (JV. Utr. Ct.)</p>
	<p>* APELDOORN, 9 Febr. De algemeene commissie van weldadigheid, die in het najaar van 1865 door onzen burgemeester, den Heer Mr. P. M. Tutein Nolthenius, is in het leven geroepen, met het doel om gedurende den winter werk te verschaften en zieken en bejaarden tijdelijk hulp te verleenen, heeft dezer dagen een treffend bewijs van sympathie van Z. M. den Koning mogen ontvangen. Z. M. heeft namelijk een stuk grond van 10 bunders ter bearheiding aangewezen, en voor 500 werkkaarten deelgenomen, waardoor de commissie nu in de gelegenheid gesteld is om arbeid te verschaffen aan de zoodanigen, die er tijdelijk van verstoken zijn. VEENDAM , 8 Febr. De waterstand was in de jongst verloopen dagen op zoodanige hoogte blijven staan en is in den laatsten nacht, ten gevolge van ue aanhoudende Westelijke stormen en regenbuijen, overal nog zoodanig geklommen, dat honderden in deze omstreken overal in de weer zün, om kadijken en wegen door ophooging in staat te stellen het buitenwater uit die polders te houden, welke tot dusver aan de ramp van overstrooming ontkomen zijn. * ASSEN, 9 Febr. Ruim een duizend bunders, bestaande uit behuisde gronden, bouw- en groenland, bosschen, dalgronden, veenen en ondergronden, van de veen- en industrie-maatschappij, gelegen onder Westerbork en Hoogeveen, zijn ingezet op ƒ 110,078,78. * &apos;s HERTOGENBOSCH, 9 Febr. Do gemeenteraad van &apos;s Hertogenbosch heeft aan den Heer Mr. P. M._Sopers, gemeente-ontvanger, ter gedachtenis aan den dag, waarop hij 50 jaren geleden dat ambt aanvaardde, voor zijne trouwe en goede diensten gedurende eene halve eeuw aan de stad en hare ingezetenen bewezen, een prachtigen en kunstrijk in zilver gedreven inktkoker toegedacht. Burg. en Weth. zijn namens den gemeenteraad den jubilaris op eene plegtige wijze gaan geluk wenschen en hebben hem het des betrekkelijk besluit van den raad overhandigd.</p>
</text>
