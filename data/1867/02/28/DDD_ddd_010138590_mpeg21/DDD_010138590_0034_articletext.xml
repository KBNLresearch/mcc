<?xml version="1.0" encoding="UTF-8"?>
<text>
	<title>BIJVOEGSEL. BUITENLAND. Engelsche Post. LONDEN, Maandag 25 Februarij (des Avonds).</title>
	<p>De graaf Derby heeft eergisteren een bezoek afgelegd bij H. M. en is bij die gelegenheid aan de koninklijke middagtafel genóodigd. — Z. K. H. de hertog van Edinburg is 11. Vrijdag te Devonport aangekomen en heeft zich met zijn gevolg begeven aan boord van zijn schip Galatea; heden nami_dag zal hij de reis naar Lissabon, Gibraltar en Malta aanvaarden.</p>
	<p>— Er loopt een gerucht, zegt de Shipping and Mercantile Gazette, dat voortaan geene veroordeelden meer zullen worden opgehangen. De Koningin zou besloten hebben, om aan allen, die ter dood veroordeeld zijn, gratie te schenken. — Van de Fenians hoort men weinig meer; in de laatste dagen werden nog eenige wapenen ontdekt en enkele personen gevangen genomen, onder welke een die veel gelijkenis heeft met denheruchten Stephens; over het algemeen echter schijnt de beweging overal mislukt te zijn. _— Volgens den Globe, behelst de rede van den Koning van Pruisen niets belangrijks dan alleen in zoo ver men daaruit kan zien, dat de nieuwe confederatie slechts een stap is op ien weg naar het einddoel : één vereenigd Duitschland. De Globe meent, dat dit doel ook eenmaal zal worden bereikt, doch dat, even als deze voorloopige uitkomst door oorlog is verkregen, ook de voortzetting van het werk met oorlog zal gepaard gaan. — Dr. Mary Walker, de&apos; Amerikaansche vrouwelijke officier van gezondheid, heeft verleden week hier eene lezing gehouden met een weldadig doel. Zij gaf een verhaal van hare lotgevallen in het lefer en van hare krijgsgevangenschap. De Londensche studenten in e medicijnen op de galerij hebben even als de vorige maal gedurende een uur met trappen en schreeuwen de snreekster gestoord. Eenigen werden door do policie weggevoerd. Zijzijn echter vrijgekomen met £ 100 als waarborg te stellen, dat zij zich gedurende drie maanden rustig znllen houden. — Te Leieester heeft Vrijdag eene talrijk bezochte vergadering plaats gehad, waarin namens de ingezetenen besloten werd tot een Votum van wantrouwen jegens het tegenwoordige ministerie. — Het gouvernement der Ver. Staten heeft onlangs een gelastigde naar St. Domingo gezonden, om van de regering dier republiek tegen betaling eener aanzienlijke geldsom de baai en haven van Samana over te nemen, alwaar vervolgens eene groote inrigting voor de Amerikaansche zeemagt zou worden gesticht. Die gelastigde is echter onverrigter zake terug gekomen; hij had de regering van St. Domingo in eenen te wankelenden staat gevonden, om die zaak tot afdoening te kunnen brengen.</p>
</text>
