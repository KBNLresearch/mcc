<?xml version="1.0" encoding="UTF-8"?>
<text>
	<title>INGEZONDEN STUKKEN. INRIGTING VOOR VROUWEN TE DELFT.</title>
	<p>Onder dezen titel heeft Mevr. de Wed. Storm, geb. van der Chijs, in het Dagblad van Zuid-Holland en &apos;s Gravenhage, van 22 December IL, een behartigingswaardig stuk geschreven, ten doel hebbende om het lot van dames uit den fatsoenlijken stand, dio door eigene krachtsinspanning in haar levensonderhoud moeten voorzien, te verbeteren. Haar Edl. wijst er op, hoe weinig er voor de opleiding van de zoodanigen gedaan wordt, hoe zij geheel verstoken zijn van het genot van kosteloos middelbaar onderwijs, terwijl voor de opleiding der jongelingschap, waaraan zoo vele schatten besteed worden, door het geheele volk, dus ook door de vrouw, wordt bijgedragen. Ook vestigt Haar Edl. de aandacht op de geringe bezoldiging, die doorgaans aan gouvernantes, jufvrouwen van gezelschap enz. verstrekt wordt, zoodat eene dienstbode beter dan deze voor hare toekomst zorgen kan. Geheel hiermede instemmende, hopen wij dat weldra in beide opzigten verbetering moge komen voor zoo velen onzer zustere , die den moed en de kracht hebben om zich zelven een onafhankelijk bestaan te willen verschaffen , en nuttig werkzame menschen te zijn voor de maatschappij. In het belang van de zoodanigen , wie het gelukt mogt zijn eenige gelden te besparen, of die zich in het bezit van een klein kapitaal verheugen, vernieuwen wij de aandacht, door Mevrouw Storm op de inrigting te Delft gevestigd onder den naam van het Rijke Oude-Vrouwenhuis. Niemand late zich door dezen naam afschrikken, daar dames van eiken leeftijd daarin opgenomen kunnen worden. Velen zagen dan ook gaarne dien naam afgeschaft, en door een meer waren vervangen. Het febouw is in de laatste jaren, en vooral in het afgeloopen jaar, ijna geheel verbouwd, aanmerkelijk vergroot en verfraaid. .Het bevat eene menigte kamers. De directrice is bij uitnemendheid voor hare taak berekend, en geniet de liefde, de achting en het vertrouwen van alle bewoonsters. Voor een betrekkelijk kleine som kan elke dame zich hier een gerust, onbezorgd en aangenaam leven verzekeren. Wil men liever zijn kapitaal behouden, of heeft men alleen een vast jaarlijksch inkomen, zonder eigen kapitaal, dan kan men door het betalen van een klein jaargeld hetzelfde doel bereiken, mits men dat jaargeld tot den dood toe kan verzekeren. De conditiën worden met Heeren Regenten geregeld naarmate van den leeftijd, het gebruik van één of meerdere kamers, hot afzonderlijk of aan de algemeene tafel eten, enz. Men geniet&apos;geheel vrijen kost, vrije bewassehing, licht en geneeskundige hulp op eeno wijze, waarover allen hoogst tevreden zijn. Wij, die dit alles bij ondervinding weten, kunnen daarom niet nalaten deze inrigting ten sterkste aan te bevelen, nu er door den aanbouw van een nieuw gedeelte nog eenige kamers beschikbaar zijn. Zij, wier inkomsten niet voldoende zijn om op eenigzins ruime onbekrompene wijze in haar bestaan te voorzien, of die van vele levenszorgen wenschen ontslagen te worden, en naar rust verlangen na een dikwerf moeitevol leven, kunnen niet beter doen dan zich met ons in deze voortreffelijke inrigting te vestigen. Wie nadere inlichtingen verlangt, kan die bij de ondergeteekenden bewoonsters van het huis, op franco aanvrage, verkrijgen. Delft, Januarij 1867. S. en A. VAN CALCAR. PS. Geheele of gedeeltelijke overname van dit artikel door andere couranten zal zeer aangenaam zijn.</p>
</text>
