<?xml version="1.0" encoding="UTF-8"?>
<text>
	<title>Fransche Post. PARIJS, Woensdag 2 Januarij.</title>
	<p>Nog altijd is er sprake van wijzigingen in het ministerie. De Heer Walewski zal, naar men zegt, wederom aan het hoofd geplaatst worden van het departement van buitenl. zaken. — Naar men verzekert doet de Keizer weder stappen, om aan de Parijzenaars tijdens de wereldtentoonstelling, bij vele andere zaken, ook eene vereeniging vau souvereinen te kunnen&apos; toonen, eu dank zij vele zaken hoopt men op de Tuileriën dat het congres-idée in 1867 eindelijk zal worden verwezenlijkt. — De Moniteur du Soir, welke de toespraak des Keizers aan het corps diplomatique mededeelde, heeft niet gelijktijdig zoo als gewoonlijk ook de woorden, waarmede de nuntius namens het corps diplomatique den Keizer geluk wenschte, openbaar gemaakt. Die aanspraak bevatte trouwens slechts een niets beteekenenden gelukwensch. Zij, die de Nieuwjaars-receptie bijwoonden, hebben opgemerkt, dat de Keizer, die de hooge collegien van staat gewoonlijk staande ontving, in strijd met do gewoonte, ditmaal gedurende de geheele ceremonie bleef zitten. .De Keizerin verliet reeds na zeer korten tijd de zaal. Wat de toespraak des Keizers betreft, zoo bespreekt men alleen den eenigzings zonderlingen wensch voor de duurzaamheid der troonen. Sommigen zien daarin eene geruststellende verzekering aan het adres van den Koning der Belgen, anderen zoeken daarin eene soort van wenk voor Florencs en Berlijn gegeven, om den Paus en do overgebleven Duitsche bondsvorsten in rust te laten, — In zijn wekelijksch staatkundig overzigt werpt «ie Moniteur du Soir een terugblik óp 1866, en zegt daarin: Ofschoon in het jaar 1866 de politiek van Frankrijk rustig en vredelievend was, bleef haar invloed niet minder werkzaam ol minder krachtdadig. Alleen door do magt van den zedelijken invloed, droeg de Keizer krachtig bij, om aan Europa den vrede terug te geven en de natiën die hem tot sciieidsregter kozen, erkenden het weldoende en belanglooze karakter van zij», tusschenkomst. De oorlog, welke zonder de hooge wijsheid van Z. M. algemeen had kunnen worden, maakte plaats voor een tijdperk van rust. De dwaalbegrippen van 1815 werden in Duitschland door nieuwe denkbeelden vervangen. Alle Duitsche staten erkennen thans de voordcelen der goede betrekkingen met Frankrijk. Het wantrouwen is verdreven en de vooroordeelen van een vroegeren tijd maken plaats voor eene gezonde waardering der algemeene belangen. De Moniteur meldt ook ter loops dat het keizerlijke programma voor Italië, vrij van de Alpen tot de Adriatische zee nu een fait accompli is en f aat dan tot Mexico over en zegt dat op &amp; Januarij alle schepen tot et terugvoeren der Fransche troepen Frankrijk zullen verlaten hebben om zich naar Vera Cruz te begeven en op 1 Maart zal de ontruiming in massa voltooid zijn, welk besluit Keizer Maximiliaan ook nemen moge. — De toespraak, door den aartsbisschop van Parijs bij de receptio op dén Nieuwjaarsdag tot den Keizer gerigt en waarop deze het antwoord gegeven heeft, hetwelk per telegram reeds is medegedeeld, luidde, volgens den Moniteur du Soir, als volgt: //Ik heb de eer, Uwe Majesteit de eerbiedige hulde der Parijssche geestelijkheid aan te bieden en u te verzoeken, de wenschen te willen aannemen, waarmede vaderlandsliefde en godsdienst ons voor den Keizer, de Keizerin en den Kroonprins bezielen. Moge het Gode bij voortduring behagen zijne hoede te verleenen aan U. M., den roem en do veiligheid van het heden, en aan Z. K. H. den welaangenamen en veel geliefden waarborg der toekomst! Moge Hij insgelijks het verheven en helder oordeel van U. M. blijven ondersteunen, tot het gelukkig oplossen van alle vraagstukken, waarin de s toffelüke en zedelijke bloei van Frankrijk en de rust van de wereld betrokken zijn.&quot; — Een zeer zonderling gerucht is hier verspreid. Men zegt namelijk dat de Heer About, ter vervanging van den Hoer Duruy, tot minister van openbaar onderwijs zal worden benoemd. De volgende omstandigheid schijnt daartoe aanleiding te hebben gegeven. Gedurende het jongste verblijf van den schrijver der Question romaine te Compiègne, was aldaar herhaaldelijk tusschen den Keizer en dien letterkundige gpjake van den staat van het onderwijs in Frankrijk, en inzonderheid van de schoolpligtigheid. De souverein droeg den Heer About dientengevolge-op zijne denkbeelden omtrent die punten op het papier te willen brengen. Dit had plaats en de Keizer toonde zich zeer ingenomen met dien arbeid. Tusschen die opdragt en de beweerde benoeming ligt echter nog een hemelsbreed verschil. — Volgens een bijzonder Mer ontvangen telegram uit Madrid, is thans ook de maarscnalk Serrano, voorzitter van den Spaanschen senaat gearresteerd en over de grenzen gebragt, ten gevolge van zijn protest tegen de ontbinding der Cortes en de verbanning van verscheiden afgevaardigden, waarvan eenige reeds hunne vrienden te Parijs hebben onderrigt, dat zij zich voorloopig aldaar zullen komen vestigen. — Binnen kort zal hier eene deputatie van Siam, uit vier personen bestaande, aankomen. Zij is op 1 Dec. te Singapore aan boord van het Fransche fregat Impétueuse scheep gegaan en heeft in last de verzameling voorwerpen over te brengen, die haar Souverein voor de groote tentoonstelling heeft bestemd. — De gebroeders Pereire worden _ met een regtsgeding bedreigd, dat nog al opgang zal maken. Zij willen namelijk ac aandeelen van het Credit-Mobiiier doen rijzen en bedienden zich daarbij, ten einde het kunstmatige der rijzing te verbergen, van een effectenmakelaar, als tusschenpersoon. De actiën daalden echter en de tusschenpersoon bleef in gebreke het verschil van bijna een millioen te betalen, daar hij op zijne beurt geene betaling van&apos; zijrïo lastgevers heeft erlangd. Hij val echter daarvoor de Heeren Pereire doen dagvaarden, terwijl die bankiers beweren den makelaar, die middelerwijl in staat vau faillissement werd verklaard, nimmer eenigen last te hebben opgedragen. - Het duel tusschen de Heeren Rochefort en Paul de Cassagnac heeft heden ochtend nabij St. Denis plaats gehad. Beide Heeren waren van plan zich naar België te begeven, maar de Belgische gendarmerie, onderrigt van het doel hunner reis, heeft hun belet de grenzen te passeren, zoodat zij moesten terugkeeren. De Heer Rochefort is ligtelijk aan de heup gewond. Al wat Parijs aan artisten en letterkundigen bezit, heeft zich gehaast den gewonde blijken van belangstelling te geven. Er is sprake van, dat eene geregtelijke vervolging zal worden ingesteld ter zake van dit duel. — In de omstreken van Luzarches, departement Seine en Oise, is in de voorgaande week door landbouwers onder den grond een pot gevonden, inhoudende niet minder dan 350 bronzen medailles met de borstbeelden van verschillende Romeinsche keizers.</p>
	<p>— De berigten _ omtrent de betrekking tusschen de Italiaansche overheden en de in hunne diocesen teruggekeerde prelaten luiden aanvankelijk gunstig. Uit Napels wordt onder dagteekening van 26 Dec. geschreven: //Gisteren heeft de kardinaal Riario Sforza de mis in de kerk van den H. Januarius gevierd, voor het eerst sedert zijn terugkeer uit Rome; eene talrijke schare woonde de plegtigheid bij. Het beginsel van eene- vrije kerk in een vrijen staat wordt, zoo ver de gelegenbeid tot nog toe voorgekomen is, volledig toggspa&amp;t. In zekere zaken van louter burgerlijken aard heeft de iarc._«_j&quot;#proverheden geraadpleegd, én door zijne gematigdheid zijne tegenstanders min of meer te leur gesteld, terwijl de burgerlijke .overheden hem alle gezag en toezigt in kerkelijke zaken overlaten en niet ongaarne zijne ondersteuning aannemen in het weren der wanordelijkheden, die onder de geestelijkheid van minderen rang, en wel bij de zich noemende liberale geestelijken, ingeslopen zijn. Aangaande de bedoelde verkeerdheden, welke den naam van schandelijk verdienen, is het gouvernement kennelijk ongeneigd, om zich openlijk uit te laten. Het ontslag der pastoors van vijf of zes kerken alhier is een feit, maar deze zaak was reeds vóór do aankomst van den kardinaal te Napels door de burgerlijke overheid afgedaan.&quot; — De hier ontvangen berigten uit New-York gewagen van talrijke en belangrijke faillissementen in dc Vereenigde Staten en te Havana. Deze faillissementen worden beschouwd als de voorloopers .van eene nieuwe bandcis- en financiële crisis, waarvan de terugslag voor Europa, maar inzonderheid voor Frankrijk, te duchten is.</p>
</text>
