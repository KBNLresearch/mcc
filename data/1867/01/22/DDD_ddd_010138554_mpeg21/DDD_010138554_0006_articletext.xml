<?xml version="1.0" encoding="UTF-8"?>
<text>
	<title>INGEZONDEN STUKKEN.</title>
	<p>Aan de Redactie.</p>
	<p>In het op heden verschijnende nommer van uw dagblad komt een uit de Nieuwe Utrechtsche Courant overgenomen berigt voor, betreffende het voorgevallene aan het station van den centraal-spoorweg alhier, ter gelegenheid van de stremming van den trein aldaar op 16 dezer.</p>
	<p>Dat berigt is, voor zoo veel mij betreft, onwaar en lasterlijk. Onwaar, dewijl ik, met den besten wil, mij niet in de mogelijkheid bevond eenige hulp toe te brengen, en ik niet heb gezegd of te kennen gegeven.- «dat mij zulks niet zou aangaan,&apos;&apos;&apos;&apos; Lasterlijk, dewijl men mij daardoor eene daad, ©f Rever een verzuim wordt ten laste gelegd, dat, ware het bewezen, mij, als openbaar ambtenaar, »aan.d 9 verachting en den haat der burgeren zou blootstellen,&quot; en dan ook te regt als een //schandaal&quot; zou mogen worden aangemerkt. Op grond van de aangehaalde woorden van art. 367 (strafwetboek) wordt dan ook eene klagt wegens lastering, bij den officier van justitie te Amersfoort, tegen den steller of den verspreider van g«&quot; noemd berigt in de Nieuwe Utrechtsche Courant door mij ingediend en de toedragt der zaak dus aan een daartoe bevoegd regterlij* onderzoek onderworpen. De Burgemeester van Soest. Soest, 19 Januarij 1867. P. GALLENKAMP PELS.</p>
</text>
