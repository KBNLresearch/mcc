<?xml version="1.0" encoding="UTF-8"?>
<text>
	<title>Fransche Post.</title>
	<p>PARIJS, 13 Nov. (Part. Corr.) De aftreding van den Heer de Lavalette en de benoeming van de Heeren Pinard en Magne, respectivelijk tot ministers van binnenl. zaken en financiën, vormen heden het &quot;hoofdonderwerp der gesprekken. De Paus, Garibaldi, Rome en Florence treden voor een poos op den achtergrond en indien, zoo als sommigo personen beweren, de Keizer deze kabinets-wijziging heeft gebruikt als eene soort van afleiding, dan heeft hij zijn doel ten volle bereikt.</p>
	<p>Óf deze verandering van ministers echter zal strekken ten nutte van het land, meen ik te mogen betwijfelen. In zijne betrekking van procureur des Keizers bij het hof van Douai heeft de Heer Pinard geene blijken gegeven van groote vrijzinnigheid, zoodat zijne optreding wel eens het sein zou kunnen wezen tot een nog strenger toezigt op de pers, dan dit onder den Heer de Lavalette het geval was. In de benoeming van den Heer Magne tot minister van financiën zien velen de voorbode eener nieuwe leening. Naar ik uit St. Cloud verneem, heeft de Keizer reeds een aanvang gemaakt met het opstellen zijner redevoering tot opening der Kamers. Men stelt zich veel voor van de pracht, welke bij deze opening zal worden ten toon gespreid, van de redevoering zelve en van de wetsontwerpen, welke zullen worden aangeboden. En wat zal men te zien krijgen? Hetzelfde detachement cent-gardes als immer, dezelfde prinsen op dezelfde tabourets, dezelfde redevoering op eene andere wijze ingekleed, dezelfde discussien met dezelfde uitkomsten. De inhechtenisnemingen blijven voortduren. Ongeveer twintig personen zijn naar de regtbank verwezen, als beschuldigd van het deeldemen aan geheime genootschappen. In den afgeloopen nacht hebben verscheidene pogingen tot moord plaats gehad op schildwachten, in afgelegen wijken der stad. Uit Florence wordt mij gemeld, dat de regering drie observatiecorpsen, elk van 25,000 man, zal vormen te Napels, te Poggio Nirteto en Florence. Wien gelden deze toebereidselen ?</p>
	<p>Men verzekert, dat de Vereenigde Staten voornemens zijn zich met de Romeinsche zaak te bemoeijen en dat de Amerikaansche gezant alhier instructien in dien zin ontvangen heeft. — Men weet dat de generaal de Failly in zijn rapport heeft gezegd: //Het Chassepot-geweer heeft wonderen gedaan.&quot; Naar in sommige kringen gezegd wordt, heeft de Heer de Lavalette die woorden uit het rapport geschrapt, maar zij zijn er door den maarschalk Niel weder ingelascht. — Men is hier van oordeel, dat de Italiaansche regering zich met eene ijdele hoop vleit, indien zij verwacht, dat de Fransche troepen het Pauselijke grondgebied spoedig zullen verlaten. Immers, indien het waar is, dat de Keizer, toen hij tot de nieuwe expeditie besloot, onder den invloed der clericale partij handelde, dan valt er niet aan te twijfelen, of liij zal zijne troepen niet terugtrekken, alvorens het wereldlijk gezag van den Paus bevestigd is. — De Moniteur maakt eene overeenkomst, openbaar, op 14 Julij tusschen Frankrijk en den Pauselijken staat gesloten, tot wederkeerige waarborging van den letterkundigen eigendom. Het Journal des Débats meent het nut dier overeenkomst in twijfel te mogen trekken. Uit Rome, zegt het, ontvangen wij schier geene andere voortbrengselen yan den geest, dan encyclica&apos;s, welke geene aanleiding tot het misdrijf van nadruk opleveren, terwijl, van den anderen kant, de ¦ H. _ congregatie van den index zorg draagt den werkkring der Ro! meinsche nadrukkers, wat de voortbrengselen van den Franschen geest betreft, zoo naauw mogelijk te beperken. Overigens, voegt het Journal des Débats er bij, hebben wij er niets tegen, dat de conventie van 15 Sept. door eene letterkundige overeenkomst worde vervangen. — Berigten uit Candia van 27 October bevestigen den slechten uitslag der pogingen van ASli. Pascha tot herstel van het gezag des Sultans op dat eiland. Naar luid daarvan was het toen den grooti vizier nog niet gelukt onderhandelingen met de hoofden des opstands aan te knoopen; zijne openingen waren afgewezen en zelfs niet in ; overweging genomen. Alleen ip die districten, waar de Turken | meester waren, was het gelukt eenige lieden te vinden, om als vertegenwoordigers der bevolking en als tolken harer wensehen bij den grootvizier op te treden. De leus der Candioten was nog steeds: sneven of met Griekenland vereenigd worden! Fransche, Russische en Pruisische oorlogschepen gingen, ondanks de tegenstreving der Turksche overheden, voort vlugtelingen uit Candia naar Griekenland to voeren* het aantal uitgeweken Candioten bedroeg.reeds bijna I 44,000. -</p>
</text>
