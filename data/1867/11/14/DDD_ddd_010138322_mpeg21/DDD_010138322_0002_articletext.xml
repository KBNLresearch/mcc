<?xml version="1.0" encoding="UTF-8"?>
<text>
	<title>TENTOONSTELLING VAN SCHILDERIJEN VAN LEVENDE MEESTERS IN ARTI ET AMICITIAE.</title>
	<p>11. Het zoogenaamde «-genre&quot; heeft ook op deze tentoonstelling de overhand, en daarbij vermengen zich de verschillende genres zoodanig met elkaar, dat er aan geen cathegorisch ziften of verdeelen te denken valt. Historische voorstellingen worden hoe langer hoe zeldzamer. Van Martens, thans te Rome, zien wij er //Jephta&apos;s dochter,&quot; dat voor niet veel meer dan eene studie kan gelden, die weinigen aantrekkelijk zullen vinden. De doodsbleeke, geposeerde *Jodin&quot; in haar statig kostuum, maakt geen indruk; daarentegen treft de eenvoudige, maar ontzettend ware voorstelling van een tafereel uit het gewone leven, uit den geringen stand, waarbij alle vertooning en jagt op eflect geweerd is, waar met soberheid van gebaren en lijnen een effect verkregen is, dat bijna Boets&apos; voorschrift //doen door laten&quot; herinnert, lk bedoel van Trigt&apos;s //Ernstige dag.&quot; Bij een vlugtig overzigt der linkerzaal trekt het onmiddellijk aan door het pittig gamma, waarin het geschilderd is. De toon is krachtig-somber, in overeenstemming met het onderwerp. In die bedstee daar is de jeugdige huisvader gestorven; zijne moeder schuift de gordijn digt, waarachter men het ontzielde ligchaam bespeurt; de hond snuffelt aan de legerstee zijns meesters. De arme jonge weeuw, met den rug naar dat tooneel, staart met diep-treurige gelaatstrekken voor zich heen. Haar jongste kind draagt ze in den linkerarm; het oudste meisje leunt peinzend tegen de staande figuur. Die diepe stille smart grijpt u aan bij dit tafereel. Het is ware, ernstige kunst. Van Trigt kiest een ruim veld voor zijne kunststukken. Wq hebben er, die altijd hetzelfde programma uitvoeren, dezelfde rol spelen, dezelfde romance zingen. Van Trigt geeft ons verscheidenheid en bewijst, dat het schilderachtig element overal te vinden is, mits men met volharding wtrke. Zijne //Boekerij uit het begin der XVIe eeuw,&quot; een fraai licht-effect, is om de degelijkheid van kleur en teekening eveneens een van de meest belangrijke stukken dezer verzameling. Onder diezelfde vaan behoort ook Allebé, niet minder oorspronkelijk in zijne onderwerpen en opvatting, en evenzeer een vijand van den veel beganen weg te volgen. Zijn //Verlaten en bewaakt&quot; geeft hij ongetwijfeld als eene schets, eene illusie van kleur, petillant van licht on bruin en met een zonlichtje op den muur, dat inderdaad schitterend is. Maar in de //Statistiek,&apos; eene voltooide schilderij, komt de geestige opmerker voor den dag, die yan alles partij weet te trekken, die met alles zijn voordeel doet, en wien vooral typige figuren schijnen aan te trekken. De oude knecht, die de twee snaaksche kinderen van zijn heer weegt en de som van het gewigt op de deur aanteekent, om later weer te vergelijken, is een curieuse type, die Jan Steen zeker evenmin zou versmaad hebben. Het vrolijke kindermeisje, dat beide kleinen vasthoudt, is eveneens volkomen de kindermeid van onzen tijd. De schilderij heeft een kloek aspect; zij is krachtig van toon en met virtuositeit behandeld. Allebé&apos;s teekening in krijt naar de schilderij van Perdinand 80l (de Regenten van het Leprozenhuis te Amsterdam) is om uitvoering en getrouwe imitatie meesterlijk te noemen. De studie van Artz * Moeder en Kind&quot; moet als het ware in eenen adem fonoemd worden met ie voorgaande producten. Door koloriet en beandeling is het een zeer merkwaardig doek. Van verre spreekt ook dit u toe door het pittig aspect en de juiste verhouding der toonen. Ook wat de uitvoering betreft, is de geheele vrouwenfiguur met bijzondere vaardigheid geschilderd. Jammer dat de teekenaar hier ver achter den schilder staat. leder ouder, die een kind met zulk een zonderling gevormd hoofd als dit heeft, zal ongetwijfeld de dagen van het wurmpje tellen. Naast deze voortreffelijke schilderij prijkt wederom een zeer verdienstelijk doek: Vrede,&quot; van Lingeman. Hier zijn het gedeeltelijk andere kwaliteiten, die deze voorstelling insgelijks tot een zeer traai doek promoveren. Eene hoogst gesoigneerde behandeling en hier en daar eene gezochtheid van min of meer conventionele toonen, eene fraaije uitvoerigheid in het schilderen van details en stillevens, alle kwaliteiten, die tot de waarde van deze schilderij vooral bijdragen en waarvan men, zoo bij Allebé als Artz, juist de afwezigheid zou kunnen constateren. De kracht en het groot relief, dat beide laatsten onderscheidt, vindt men hier daarentegen niet, doch de schilderij heeft iets zeer behagelijks, iets bijzonder aantrekkelijks, en enkele figuren daarvan, b. v. de staande soldatenfiguur, zijn zóó meesterlijk getoetst en zóó natuurlijk, dat sommige namen onzer oud-Hollandsche meesters onwillekeurig op de lippen zweven. Een gebrek in deze voorstelling is voorzeker, dat de hellebardier, die het meisje, dat wild zit te plukken , aanziet en door de bedachtzame moeder bespied wordt ter linkerzij , en de groep dobbelende soldaten ter regterzij, geen geheel vormen zoodat men, met het doek door midden te snijden, twee schik derijen zou kunnen hebben. De //Theevisite&quot; van J. Alb. Neuhuys te Utrecht, grenst bijna aan het voorgaande doek. Sedert eenigen tijd schijnt de Heer Neuhuys de taak op zich genomen te hebben om het leven onzer tegenwoordige jonge dames in hare meest onbeteekenende phases terug te geven. Dit is in navolging van Stevens, Willems en zoo vele andere vreemdelingen enten deele van wijlen den kunstschilder Jamin. De Hr. Neuhuys is er zeker gunstig in geslaagd en in vergelijking met het zeer middelmatige /&quot;Teleurstelling&quot; van J. Hoevenaar te Utrecht, en de onbeteekenende -Lektuur&quot; van Veldhayzen is do flinke uitvoering en de aangename toon hier zeker te roemen. Doch in den laatsten tijd schijnt dezekunstenaar ons zoo onophoudelijk in boudoirs te willen introduceren, dat het voor zijn wezenlijk talent en voor de afwisseling, waarnaar het publiek wenscht, raadzaam zou wezen wat meer verscheidenheid in zijne voorstellingen te brengen. In dezelfde zaal prijkt een klein kostbaar doek van L. Alma Tadema, die ons ditmaal van Egypte te Rome gebragt heeft en een tafereel &quot;eeft van _oe Claudius Keizer van Rome werd.&quot; Uitmuntend geteekend en gemodeleerd, ongetwijfeld met grondige kennis van kleederdragt, bouwtrant als anderzins, na velerlei geleerde navorschingen, gecomposeerd, wekt het eer mijne verbazing over al die finesses, die wetenschap en die artistieke toepassing, dan dat ik in enthusiasme er over ontgloeijen zou of mijne ontroering niet zou kunnen bedwingen. , _ - •,• In de andere zaal boeit Tadema&apos;s tweede product mij oneindig meer. Het innig bekoorlijke, het keurig bevallige der voorstelling van dit jeugdige paar, //in de wittebroodsweken van zijn geluk, kluistert u aan dit doek. Op eene tafel gezeten, slaat de bruine, slanke jongman zijn arm om het zachtblonde, blanke bruidje, dat tegen hem aanleunt; beide dragen klassieke Grieksche kleedij. Met zijn hoofd tegen haar donzig kopje gedrukt, tracht hij beider gelaat in den spiegel in zijn linkerhand weer te vinden. De uitvoering is hier meesterlijk, het onderwerp betooverend en de teekening onberispelijk. De keus der kleur van sommige accessoirs, zoo als van de tafel en den vloer, is zonderling en, hoe historisch getrouw ook, draagt die zeker niet bij tot verhooging van het harmonisch geheel. Het ensemble dezer schilderij met haar achevé, haar correcte omtrekken en wegslepend bekoorlijke, maakt haar tot een der verdienstelijkste stukken op deze tentoonstelling. Ik eindig ditmaal mijne rondwandeling met een aardig genro-stukje van Mari ten Kate, //het Ontbijt,&quot; Zoo als altijd spelen kinderen hier de hoofdrol; doch ten Kate weet voor verscheidenheid te zorgen en voor het *aardig geval&quot; — zoo als de artisten zouden zeggen — dat hij in de natuur gezien en hier teruggeven heelt met zijn aangenamen, warmen toon en geestigen toets , zal voorzeker iedereen met genoegen verpoozen.</p>
</text>
