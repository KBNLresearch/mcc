<?xml version="1.0" encoding="UTF-8"?>
<text>
	<title>VERVOLG DER NIEUWSTIJDINGEN</title>
	<p>AMSTERDAM, Donderdag 31 October. Gisteren avond werd de zitting van den gemeenteraad bijgewoond door 32 leden; aan de orde was de voortzetting der discussie over de begrooting. Het voorstel van den Heer v. d. Toorn c. s., om den post voor bestrating te verminderen met f 6572.50, zijnde de kosten voor de bestrating der Plantage-Middellaan, is aangenomen met 22 tegen 10 stemmen. Het voorstel van den Heer Muller c. s. tot verhooging der bezoldiging van de leeraren aan het gymnasium, is aangenomen met 23 tegen 8 stemmen. Over het voorstel van den Heer Muller, om de subsidie aan de ambachtsschool alleen te verleenen onder uitdrukkelijke voorwaarde, dat de maatschappii van den werkenden stand zich verbinde een directeur aan het hoofd dier inrigting te stellen, hebben de stemmen gestaakt (13 voor, 13 tegen). Er zal dus in eene volgende vergadering daarover nader worden gestemd. Men is met de behandeling der begrooting gevorderd tot post 172. Ten ruim 103/ i ure werd de zitting gesloten. Heden voortzetting der discussie. Te &apos;s Hage is heden aanbesteed het maken van een gedeelte van den Zuider Maasdijk bij het fort Crevecoeur, tot aan den Zuider Diezedijk bij &apos;s Bosch, ten behoeve van den spoorweg Utrecht-Boxtel. Minste inschrijve* was de Hr. van de Vlugt, te Warmond, voor/ 479,000. Woensdag 30 Oct. had en uitnoodiging van de Gymnastiek-Vereeniging Lycnrgus eene bijeenkomst plaats van bestuursleden der verschillende vereenigingen van dien aard, alhier gevestigd. De belangstelling was algemeen; alle vereenigingen 7 in getal werden vertegenwoordigd. Nadat een voorloopig president en secretaris gekozen waren, werd door den voorzitter gewezen op de ontwikkeling en bloei der gymnastiek hier te lande en in het bijzonder te Amsterdam en op het voordeel voor de verdere ontwikkeling dezer zaak, wanneer men met vereenigde krachten daar naar trachtte. Nadat nog verscheidene sprekers over hetzelfde onderwerp het woord gevoerd hadden, besloot de vergadering, dat hare leden hunne vereenigingen zouden trachten te bewegen tot de toetreding in een bond, aan welke de oplossing van verscheidene bezwaren vooreerst zal worden opgedragen.</p>
	<p>* &apos;s GRAVENHAGE, 31 Oct. De toestand van den minister van justitie is niet veranderd, zoodat hij steeds in zorgelijke omstandigheden blijft verkeeren. — Heden wordt, hetzij in de ochtend- hetzij in de avondkerken der Protestanten alhier gevierd de herinnering aan den 350 sten verjaardag der hervormings. In al de godsdienstoefeningen, welke bij deze gelegenheid worden gehouden, wordt Dr. Lache&apos;s jubellied aangeheven. * NIJMEGEN, 30 Oct. De kapt. F. Knoote is in rang overgeplaatst van het 3de reg. vesting-artillerie bij het reg. veld-artillerie. * HARDERWIJK, 30 Oct. Heden ochtend is van het koloniaal werfdepót alhier naar het Nieuwe Diep vsrtrokken een detachement suppletie-troepen, sterk 150 man (waaronder 9 onderofficieren), om scheep te gaan aan boord van het schip Electra, gezagvoerder P. H. Landweer, bestemd voor het O. I. leger. Het bevel over dat detachement is opgedragen aan den kapt. der inf. van het 0.1. leger E.W. Jeltes, die van verlof naar Java terugkeert, onder medegeleide van de 2de luits. der inf. J. J. van Oosterzee, E. E. E. Otken, G. J. Albrecht, W. F. O. Hojel en A. G. R. Maurenbreeher, allen van gemeld leger.</p>
</text>
