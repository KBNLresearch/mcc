<?xml version="1.0" encoding="UTF-8"?>
<text>
	<title>Tweede Titel. Van de werkzaamheden van de heeren der gebuurten ยง 1. Van de registers van bevolking der gebuurten.</title>
	<p>Art. 21. De heeren der gebuurten houden, naar de volgnummers der huizen, een naauwkeurig register van alle personen, welke binnen hunne gebuurte wonen. Dat register zal volgens een model, door Burgemeester en Wethouders vast te stellen, moeten inhouden de nummers der gebouwen en erven, de namen deiin huis wonende personen, hunnen ouderdom, hun beroep of bedrijf, hunne godsdienstige gezindte, en of zij eigenaars of huurders van het door hen bewoonde zijn. Van al de. personen, in die registers voorkomende, wordt eene alpbabetische lijst gehouden. Art. 22. De registers van de heeren der gebuurten worden door den ambtenaar van den burgerlijken stand, of de door hem daartoe aan te wijzen ambtenaren van het bureau van den burgerlijken stand, op het eerste en laatste blad onderteekend, en de verdere bladen worden genummerd en gewaarmerkt. Art. 23. De heeren der gebuurten teekenen de veranderingen aan, welke de bevolking hunner gebuurte door geboorte, huwelijk, echtscheiding of overlijden ondergaan heeft. Maandelijks geeft de ambtenaar van den burgerlijken stand hun eene naauwkeurige opgave dier veranderingen, welke zij, voor zoo veel dit niet reeds geschied is, in hunne registers overbrengen. Art. 24. Zij schrijven degenen, die zich uit eene andere gemeente hier ter stede met der woon nederzetten en zich binnen hunne gebuurte vestigen, of uit eene andere gebuurte binnen de hunne komen wonen, of in hunne eigene gebuurte van woning veranderd zijn, niet in hun register op, dan na vertoon van het bewijs, dat die personen het een en het ander op het bureau van den burgerlijken stand hebben aangegeven, of op bevel van den ambtenaar van deu burgerlijken stand. Art. 25. Wanneer zij ontdekken, dat iemand van buiten de gemeente zich voortdurend binnen hunne gebuurte ophoudt, of van eenige verandering van woning kennis krijgen, zonder dat hun het bewijs van inschrijving op het bureau van den burgerlijken stand dezer gemeente vertoond is, geven zij daarvan kennis aan den ambtenaar van den burgerlijken stand, alsmede, met opnoeming der getuigen of andere bewijsmiddelen, aan den commissaris van policie, ten einde de overtreding, zoo deze bestaat, geconstateerd worde. Art. 26. Zoo dikwijls door Burgemeester en Wethouders, den ambtenaar van den burgerlijken stand, de commissarissen van policie, de bij het plaatselijk bestuur erkende arm verzorgers en de heeren van andere gebuurten inzage van hunne registers verlangd wordt, zijn zij verpligt die te geven. Zij mogen hun register echter niet buiten hunne woning afgeven, dan op schriftelijke magtiging vau Burgemeester en Wethouders. Art. 27. In de maanden Junij en December van elk jaar gaan zij hunne gebuurten huis voor huis rond, eu vergelijken hetgeen zij bevinden met hunne registers. De hun gebleken leemten en gebreken vullen zij aan en herstellen zij op hunne registers. Art. 28. Zij geven aan den ambtenaar van den burgerlijken stand kennis van de belemmeringen, welke hun in de uitoefening hunner betrekking in den weg gelegd zijn, en doen hem opgave hoe daarvan, des noods, in repten zal kunnen blijken. Art. 29. Zij staan, wat de registers der bevolking hunner gebuurte, betreft, onder het onmiddellijk toezigt van den ambtenaar van den burgerlijken stand, eu zijn verpligt zijne bevelen ten dien aanzien, voor zooverre die niet met de plaatselijke verordeningen in strijd zijn, na te komen. Art. 30. In den loop der maand Februarij van elk jaar brengen zij, tegen schriftelijk bewijs van ontvangst, hun register op het bureau van den burgerlijken stand over, ten einde dit door den ambtenaar van den burgerlijken stand worde nagegaan. Deze teekent, na inzage van het register genomen te hebben, dit af en geeft het, van zijne schriftelijke aanmerkingen vergezeld, aan de heeren der gebuurten terug.</p>
</text>
