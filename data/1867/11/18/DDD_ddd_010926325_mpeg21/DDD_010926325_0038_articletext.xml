<?xml version="1.0" encoding="UTF-8"?>
<text>
	<title>TWEEDE AFDEELING. Zorg voor orde en veiligheid op straat.</title>
	<p>Art. 78. Na zonsondergang mag niemand eenige emmers, manden of andere voorwerpen op straat laten staan, zonder iemand ter waarschuwing daarbij te stellen. Art. 79. Onverminderd de bepalingen der strafwet, moet bij het plaatsen van mest voor keldergaten tegen .vorst, deze zóó gelegd worden, dat de passage niet belemmerd worde. Bij voortdurend dooiweder moet hij ten spoedigste worden weggeruimd. Art. 80. Elke bewoner of bruiker van een pand is, bij gladheid der straten, verpligt, dadelijk na aanzegging van wege den Burgemeester, genoegzaam zand, asch of turfmolm op de geheele breedte der kleine straatsteenen langs zijn huis of erf te strooijen. Op die straten en grachten, welke uitsluitend met klinkers zijn geplaveid, wordt onder kleine straatsteenen verstaan de breedte van twee Nederl. ellen, genomen uit de rooijing der aangelegene huizen. Art. 81. Niemand mag de sneeuw of het ijs van de straten met ijzeren werktuigen weghakken of doen weghakkeu. Art. 82. Bij invallenden dooi moet de bewoner of bruiker van een pand, binnen drie uren na aanzegging van wege den Burgemeester, de sneeuw of het slijk vóór of rondom zijne woning of zijn erf doen wegruimen en bijeenbrengen, in de straten midden op de straat, op de grachten aan de waterzijde en op de pleinen tot op den afstand van vier ellen uit den gevel of muur. Vóór die aanzegging is&apos;het wegruimen of bijeenbrengen en het doen wegruimen of bijeenbrengen van sneeuw of slijk verboden. Art 83. Onverminderd de bepalingen der strafwet, is bet op straat werpen van sneeuw van daken of uit goten verboden, tenzij er iemand beneden sta en de voorbijgangers tijdig: waarschuwe; die sneeuw moet dadelijk worden weggeruimd. Art. 84. Wanneer er sneeuw of ijs op de straat ligt, ma&quot;-niemand met schaatsen daarop rijden of glijbanen maken&quot;. Art. 85. Niemand mag buiten de vensterramen der bovenverdiepingen bloempotten zetten, tenzij binnen behoorlijk bevestigde hekjes. Art. 86. Het is verboden, op straat met sneeuwballen, steenen of andere voorwerpen te werpen. Art. 87. Zonder de voorbijgangers te waarschuwen, mag niemand uit een huis of van steigers iets ophijschen of aflaten. Art. 88. Op gemeente-borden of openbare gebouwen mag niets worden aangeplakt dan met goedvinden der policie. Het is verboden stukken, die van wege of met verlof van het openbaar gezag zijn aangeplakt, af te scheuren of onleesbaar te maken. Art. 89. Zonder bepaalde vergunning des Burgemeesters, mogen goochelaars, rondreizende muziekanten, liedjeszangers, koorddansers of springers hun bedrijf niet op straat uitoefenen. Art. 90. Behalve op het plein der Ruïne mag niemand op straat vliegers of pijlstaarten doen opgaan. Art. 91. Het is verboden, door op straat met eene zweep te klappen of op eenige andere wijze, paarden te verschrikken. Evenmin is het geoorloofd achter op rijtuigen te klimmen of zich daaraan vast te klemmen. Art. 92. Alle kaart-, dobbel- of hazardspel, gelijk mede het zoogenaamde pleijeu met centen en het pinkeren-spel, is op straat verboden, onverminderd het bepaalde bij art. _75, n°. 5, van het wetboek van strafregt, omtrent de houders van loterij- of andere hazardspelen. Art. 93. Zonder bevel van wege Burgemeester en Wethouders, is het verboden uit de bestratingen der gemeente sleenen los temaken of losliggende steenen te verplaatsen. Art. 94. Het is verboden eenige schade toe te brengen aan boomen, plantsoen of bloemperken. Ook het klimmen in de boomen is niet geoorloofd. Art. 95. Het reinigen van de openbare straten, waarvoor de bruikers der bewoonde percelen verpligt zijn zorg te dragen, geschiedt door middel van droog bezemen; het gebruik van water, of hpt zoogenaamde schrobben, is verboden. Zoo dikwijls echier de commissaris van policie op een bepaald punt en bij uitzondering het schrobben der straat beveelt, moet de bruiker van het aangrenzend perceel dit bevel binnen den tijd van twaalf uren uilvoeren. Het zand, dat bij herstelling der straten daarop gestrooid wordt, mag niet weggenomen worden. Art. 96. Voor zooverre daartegen bij de Algemeene Strafwet geene straf is bedreigd, wordt overtreding der bepalingen van de artt. 78, 79, 85. 86, 88, 90, 91, 93, 94 en 95 gestraft met eene geldboete van één tot vijf gulden, en overtreding van eenige andere bepaling van deze afdeeling met eene geldboete van één tot tien gulden. In het geval van art. 92 kan de regier daarenboven ook gevangenisstraf voor één of twee dagen uitspreken, en tevens, voor zooverre dit niet reeds bij art. 477 van het Wetboek van Strafregt is voorgeschreven, de voorwerpen van het misdrijf, gelijk mede de middelen en de werktuigen, die tot het plegen van misdrijf hebben gediend of bestemd zijn geweest, verbeurd verklaren of bevelen dat die voor misbruik ongeschikt gemaakt of vernietigd worden.</p>
</text>
