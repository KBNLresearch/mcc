<?xml version="1.0" encoding="UTF-8"?>
<text>
	<title>Tweede Titel. Van de markten in het algemeen.</title>
	<p>Art. 178. Het is verboden te markten op andere plaatsen, dagen en uren, dan voor elke markt in het bijzonder door den Raad is of zal worden aangewezen. Art. 179. Niemand wordt toegelaten eenige waren op de markt te koop te stellen, dan voorzien van het vereischte patent en tegen betaling van het daarvoor gestelde marktgeld, onverminderd de bepaling van art.&apos; 30 patentwet. Art. 180. De waren mogen niet vroeger dan een half uur vóór den aanvang der markt uitgestald en moeten binnen gelijke tijdsruimte na het eindigen weggeruimd worden. Art. 18i; De uitstallingen geschieden op de door den marktmeester aangewezen plaats, in diervoege echter dat steeds de passage en de toegang tot gebouwen en erven vrij blijven; vóór zonsondergang moet de geheele markt ontruimd zijn. Art. 182. Ieder is gehouden, de door hem op de markten gebruikte plaats, bij zijn vertrek, van de daarop aanwezige vuilnis te reinigen, voor zooverre dit niet bepaaldelijk aan anderen, is opgedragen. Art. 183. Vaartuigen, waarin de, onder den naam van ventjagers bekende kooplieden, waren ter markt brengen moeten na den afloop der markt, op welke zij toegelaten worden, naar de binnen- of buitenhaven verlegd worden. Art. 184. Overtreding van eenige bepaling, in dezen titel voorkomende, wordt gestraft met geldboete van één tot tien gulden. Art. 185. De marktmeesters en de beambten van policie maken van alle overtredingen der bepalingen van dezen titel op den ambtseed proces-verbaal op, aan den Burgemeester in te dienen.</p>
</text>
