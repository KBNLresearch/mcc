<?xml version="1.0" encoding="UTF-8"?>
<text>
	<title>VERVOLG DER NIEUWSTIJDINGEN.</title>
	<p>AMSTERDAM, Zaturdag 9 November.</p>
	<p>In een adres van den hoofdredacteur van het weekblad Asmodèe, betreffende de gebeurtenissen, die alhier op 9 en 10 September 11. op den Dam zijn voorgevallen, worden de groote bladen der hoofdstad beschuldigd, &apos;/op hoog verzoek&quot; het stilzwijgen omtrent die gebeurtenissen te hebben bewaard. Wat ons betreft, verklaren wij, dat wij van niemand, wie het ook zij, eenig verzoek te dezer zake hebben ontvangen en dat wij de feiten hebben medegedeeld gelijk die ter onzer kennis zijn gekomen. Wij hebben ons onthouden van het plaatsen van aanhitsende artikelen, omdat wij meenden, dat die lij de bestaande gisting gevaarlijk konden worden.</p>
	<p>In den ochtend van den 2den Nov. jl. is uit den Buiten-Amstel, onder de gemeente Amsterdam, opgehaald het lijk van eene tot dusverre onbekende vronw, oud naar gis 36 jaren, tamelijk lang, donker haar, blaauwe oogen en rond aangezigt. Behalve eenige kleinigheden zijn op dit lijk gevonden drie gouden ringen, een gouden medaillon met portret, een gouden broche (camee) een zilveren potloodpen en een zilveren lorgnet. Inlichtingen zullen gaarne worden ontvangen door den hoofdcommissaris van policie te Amsterdam.</p>
	<p>Door den officier van justitie te Amersfoort is berigt, dat bij den ontvanger te Renswoude in betaling is gegeven een 50 centsstuk, en te Amersfoort in de collecte ten behoeve van de maatschappij van weldadigheid ontvangen is een dergelijk muntstuk, beide met de beeltenis van Z. M. Koning Willem 111 en het jaartal 1863. Ook de officier vun justitie te Zutphen heeft berigt, dat in de maand Oct. ji. aldaar is aangehouden een 50 centsstuk met de beeltenis van Koning Willem II en het jaartal 1848- Deze muntstukken zijn door het muntcollegie te Utrecht verklaard te zijn valsch en vervaardigd in nabootsing van eene echte rijksmuntspecie.</p>
	<p>In het berigt omtrent den uitslag der op 5 dezer gehouden aanbesteding van granen, ten behoeve der garnizoensbakkerij alhier, is eene onjuistheid; voor den naam van P. J. de Koker te Bergen-op- Zoom leze men M. de Gier te Gorinchem.</p>
	<p>* &apos;s GRAVENHAGE, 9 Nov. De Koning heeft heden in een bijzonder gehoor ontvangen graaf de Quadt, nieuw benoemd gezant en gevolmagtigd minister van Beijeren bij ons hof. — Gisteren middag werd ten Hove een diner gegeven, waaraan Z. K. H. de Prins van Oranje deel nam, terwijl onder do genoodigden werden opgemerkt, de ministers, de presidenten van de beide Kamers der Staten-Generaal en de vice-president van den Raad van State. — De minister van justitie de Heer Borret heeft den afgeloopen nacht onrustig doorgebragt. De toestand blijft even bedenkelijk. * MIDDELBURG, 8 Nov. Heden is ten raadhuize in het openbaar voor afbraak verkocht de Vlissiugsche poort, die sedert het jaar 1634 dat gedeelte der stad tot sieraad heeft verstrekt, doch thans voor de aangevangen spoorweg en kanaalwerken moet plaats maken. De Heer C. Lindenbergb, aannemer te Wemeldinge is van dat kolossale gebouw, met het daarbij behoorend klokkenspel en uurwerk, voor eene som van f 3052 kooper geworden.</p>
</text>
