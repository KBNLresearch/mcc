<?xml version="1.0" encoding="UTF-8"?>
<text>
	<title>INGEZONDEN STUKKEN.</title>
	<p>Aan de Redactie,</p>
	<p>Een aandeelhouder van het Paleis voor Volksvlijt heeft tot zijn leedwezen vernomen, dat bij de directie het voornemen bestaat geene coupons meer te verwisselen tegen boekjes, omdat daardoor te weinig geld wordt ontvangen en de entreeprijs voor het publiek te gering is. De directie wil voorts de aandeokn verwisselen tegen uitgestelde schuld; hij die zijn boekje N°. 8 niet er bij teruggeeft zou ƒ5 moeten bijbetalen, terwijl voor eiken coupon welke uit het boekje wordt gemist, 25 c. zou &apos;moeten worden betaald. Hij acht dit plan zeer ongelukkig. Er zijn aandeelhouders, die juist ingeschreven hebben om aan hunne onderhoorigen den toegang tot het Paleis te verschaffen en het stelsel van couponboekjes voldeed volkomen aan dat doel. Hij herinnert aan het gebeurde in het jaar 1856, toen een ieder die het volk lief had, werd aangespoord aandeel in het Paleis voor Volksvlijt to nemen; daarom werden toen aandeelen gemaakt van ƒ 200, welke men in 5 termijnen kon betalen, ten einde aldus de deelneming grooter te maken. Dat die leening in één dag werd volgeteekend, bewijst genoegzaam, dat men vertrouwen stelde in de toen gedane beloften. Het plan der tegenwoordige directie is echter, naar zijne meening, daarmede ten eenenmale in strijd en hij hoopt dat daaraan geen gevolg worde gegeven.</p>
</text>
