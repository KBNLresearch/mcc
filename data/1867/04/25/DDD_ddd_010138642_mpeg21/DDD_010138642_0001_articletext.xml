<?xml version="1.0" encoding="UTF-8"?>
<text>
	<title>BUITENLAND. Engelsche Post. LONDEN, Maandag 22 April (des Avonds).</title>
	<p>Onze regermg heeft eene officiële verklaring van het Spaansche gouvernement ontvangen, inhoudende dat het bereid is, om het Engelsche handelsvaartuig Queen Victoria, onregtmatig buiten de Spaansche wateren aangehouden als verdacht van sluikhandel, terug te geven, alsmede de lading, de eigenaren van beide schadeloos te stellen, en de ambtenaren van de Spaansche douane, welke die onregtmatige daad gepleegd hebben, deswege te straffen. //Thans, nu te Madrid een zoo verzoenende geest wordt betoond,&quot; zegt;de Morning Herald, //is het bezwaarlijk te denken, dat de zaak van den Tornado nog veel langer een onderwerp van geschil kan blijven.&quot; — De Morning Herald betuigt hare ingenomenheid met het berigt, dat de Fransche regering het gevoelen der groote mogendheden in de Luxeniburgsche kwestie heeft ingeroepen. Het regeringsorgaan zegt niet te gelooven dat, indien Luxemburg met toestemming der onderteekenaren van het tractaat van 1539 en van de Luxemburgers of bij Frankrijk öf bij Pruisen werd gevoegd, het andere dier twee ryken iets daartegen kan hebben, mits bepaald worde, dat de vesting nimmer zoo gewapend mag worden, dat zij eene bedreiging kan opleveren voor het land, aan welks grenzen zij gelegen is. Zonder aan eene voorwaarde van dien aard te voldoen, kan noch Frankrijk noch Pruisen, zegt de Herald, ooit hopen in het rustige bezit van het groothertogdom te zullen geraken. — De reform-league heeft zich slechts gedeeltelijk gehouden aan de door haren voorzitter aan den Heer Gladstone gedane belofte, dat er geene demonstratie op Goeden Vrijdag zou plaats hebben. Een tak van die league is gisteren in Hyde-park vergaderd geweest. De bijeenkomst, door eenige honderde reforraers bijgewoond, is zeer rustig afgeloopen. De bekende Heer de Gruyther, die zich van de reform-league heeft afgescheiden, schrijft, dat hij gisteren, onder de toeschouwers van de vergaderiug in Hyde-park staande, door de volksmenigte voor verrader en gouvernements-spion gescholden en mishandeld geworden is. — Op Goeden Vrijdag is het glazen palöis bij Sydenham door 40- a 50,000 personen bezocht — In Perthshire heeft men 11. Donderdag eon schok van aardbeving waargenomen. — De St. Louis Republican meldt, dat het pas voltooide kolossale Linnell-Hötel to dier stede, hetwelk met den inboedel eene waarde had van l-/4 millioen dollars, door onvoorzigtigheid van een der bedienden tot dèn grond is afgebrand. — De Times of India meldt dd. 28 Maart, dat de telegrafische gemeenschap tusschen Indie en Engeland sedert den 25sten geheel gestremd is, ten gevolge van de overstreomingen bij Bagdad.</p>
</text>
