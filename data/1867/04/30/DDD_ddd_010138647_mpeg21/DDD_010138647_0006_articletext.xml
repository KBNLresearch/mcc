<?xml version="1.0" encoding="UTF-8"?>
<text>
	<title>Scheepstijdingen.</title>
	<p>HARLINGEN, 28 April. De lading van het Noordsche brikschip, dat op den Makkumer Waard zit, wordt hier met kleine Hgters aangevoerd, overgeladen en dan naar Amsterdam gebragt, werwaarts het schip bestemd was. — Het kofschip Martha, kapt. H. Nieboer, hetwelk hier voor ongeveer 3 maanden reeds verwacht werd, met hout van Dantzig, is eerst heden hier binnengekomen, omdat het tweemaal in averij is geweest. CUXHAVEN, 26 April. Het schip Sylvanus, kapt. Hassing, van Drammen naar Harlingen bestemd, is hier binnengebragt met verlies van boegspriet, stengen, enz. SKAGEN, 22 April. Het schip Froukina Hillechina, kapt. Oosterhuis, van Malmoe naar Schiedam bestemd, in de nabijheid van deze haven gestrand, zit in vier voet water. Een gedeelte van den inventaris en van de lading is geborgen en men hoopt ook het overige gedeelte der lading ;te bergen. St. MAWES, 26 April. Het schip Dankbaarheid, kapt. Kooi, alhier om orders aangekomen, is op het drooge gehaald om den bodem schoon te maken. .</p>
	<p>GIBRALTAR, 26 April. Het schip de Maas, kapt. Schabeling, van Galatz naar Vlissingen bestemd, is hier binnengeloopen lek en met andere schade.</p>
	<p>BATAVIA, 15 Maart. Tegen den namiddag van 11 dezer. ontving men berigt, dat een schip met eene lading rijst, 5 mijlen van hier, in de nabijheid van de Spermundes eilanden gestrand was. Daarop vertrok Zi-. Ms. stoomschip Bali, kommandant Ciïfford, den 12den dezer des morgens vroeg van de reede, ten einde de noodige hulp ,te verleenen. Van het schip niets meer te zien zijnde, heeft men getracht de opvarenden te redden; en na daartoe op een paar eilanden vruchteloos sloepen aan wal gezonden te hebben, trof men hen gelukkig des namiddags op het eiland Kondo Soewa aan, ten getale van 10 mannen en 2 vrouwen. De oorzaak van het stranden van dit schip, genaamd Ing Bi, gevoerd door Si Pek Tot, met 1800 picols rijst, komende van Bali en bestemd voor deze plaats, moet toegeschreven worden aan onbekendheid met bet vaarwater in de Spermundes. &apos; ■</p>
</text>
