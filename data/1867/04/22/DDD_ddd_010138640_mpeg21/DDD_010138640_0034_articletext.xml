<?xml version="1.0" encoding="UTF-8"?>
<text>
	<title>BIJVOEGSEL. BUITENLAND. Engelsche Post. LONDEN, Donderdag 18 April (des Avonds).</title>
	<p>De toestand der Prinses van Wallis heeft eenige gunstige verandering ondergaan, zoodat men meer hoop op spoedig herstel meent te niegen koesteren. — Prinses Christiaan bevindt zich uitermate wel; ook de jonggeborene neemt toe in krachten.</p>
	<p>— Aan de reform-vergaderingen schijnt nog geen einde te komen; in tegendeel, het is of men van het reces van het Huis der Gemeenten gebruik wil maken, om tegen de hervatting der werkzaamheden de agitatie te doen toenemen. De verschillende afdeelingen der reformleague werken daartoe krachtig mede. Te Bramley, Norwich, Plymouth en een aantal andere plaatsen worden die bijeenkomsten bijna dagelijks gehouden, terwijl er onder anderen te Birmingham weder eene groote demonstratie tegen aanstaanden Maandag is vastgesteld, waarbij de .Heer Bright het woord zal voeren. lets nieuws wordt er natuurlijk in die vergaderingen niet ter sprake gebragt. Al wat er gesproken wordt, bepaalt zich hoofdzakelijk tot eindelooze herhalingen van smds lang bekende grieven, en naar mate daarbij meer geesturm wordt aan den dag gelegd, worden als gewoonlijk de besluiten zooveel te spoediger genomen. Een voornaam punt, waarop aller aandacht wordt gerigt, is het Amendement van den Heer Gladstone, strelende om de bepaling eener tweejarige inwoning in eene gemeente als een der grondslagen voor het kiesregt te wijzigen en dit te brengen op een jaar Dit vooral tracht men meer en&apos; meer door te zetten, ten einde het Huis der Gemeenten te bewegen, on. toch op dat punt toe te geven. _• j</p>
	<p>— In de met 13 April geëindigde week zijn in Groot-Brittannie geene nieuwe gevallen van runderpest ter kennis der regerinK gekomen.</p>
	<p>— In de vorige week hebben binnen Londen plaatsgehad 1372 sterfgevallen en 2105 geboorten. — In Cornwallis heerscht veel armoede, ten gevolge van het geheel of gedeeltelijk stilstaan der werkzaamheden in de mijnen, waardoor p.m. 3000 arbeiders ledig loopen.</p>
</text>
