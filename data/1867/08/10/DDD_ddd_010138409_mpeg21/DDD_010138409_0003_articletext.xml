<?xml version="1.0" encoding="UTF-8"?>
<text>
	<title>Fransche Post.</title>
	<p>PARIJS, Woensdag 7 Augustus,</p>
	<p>Prins en Prinses Napoleon hebben zich naar de Pyrenee&apos;n begeven. — De Heer de Mérode heeft gisteren bij den minister van buitenlandsche zaken gedineerd. Men beweert, dat de gewezen minister van oorlog van den Paus verzekerd heeft, dat men te Rome volkomen kalm is en niets vreest van de ondernemingen van Garibaldi, vooral omdat men er rekent op Keizer Napoleon. — Vorst Michael van Servië, die eenige dagen alhier heeft doorgebragt, vertrekt heden avond, om naar Belgrado terug te keeren. Hij heeft gisteren eene deputatie van Israëlieten ontvangen, met don Heer Crémieux aan het hoofd, die liem de emancipatie der Joden van Servië kwam vragen. Deze stap was echter het gevolg eener dwaling. De Heer Crérnieux meende namelijk, dat in Servië de Israëlieten in gelijke positie verkeeren als in Rumenië, hetgeen volstrekt het geval niet is. Vorst Michael antwoordde dan ook, dat hij voor de Joden in Servië niets meer doen kan, daar zij volkomen geëmancipeerd zijn en_ gelijke staatkundige en burgerlijke regten genieten als alle andere ingezetenen van het land. Er bestaat alleen deze beperking, dat het hun verboden is op het platteland nieuwe gemeenten te vestigen , maar de reeds bestaande gemeenten worden ten volle geëerbiedigd. Het is zeker opmerkelijk, dat Servië, hetwelk in Europa doorgaat voor een half verwilderd land, in dit opzigt ver vooruit is op Hongarije, zoo trotsch op zijn staatkundig leven en op zijne parlementaire instellingen. Vorst Michael heeft tijdens zijn verblijf alhier ook den Keizer een bezoek gebragt en is zeer ingenomen met de wijze, waarop hij door dezen is ontvangen. — De nieuwe Russische leening vindt een goed onthaal. Men rekende niet op eene algemeene inschrijving en vermoedde, dat de leening zou gelukken uitsluitend door de bemiddeling der bankiers. De ondervinding heden opgedaan, heeft echter bewezen, dat de deelneming zeer&quot; groot is. Men rekent, dat heden meer dan 60,000 inschrijvingen hebben plaats gehad. — De Fransche academie heeft in hare jongste bijeenkomst den prijs-Lambert, ingesteld om jaarlijks toegewezen te worden aan den dichter, die zoowel door ziju talent als door de zedelijke strekking zijner dichterlijke voortbrengselen de algemeene belangstelling het meest verdient, ditmaal uitgereikt aan den dichter Edouard d&apos;Anglemont. -^_ De Heer Hom, de bekende Hongaarsche staathuishoudkundige, heeft in een brief, aan de dagbladen gerigt, geklaagd, dat hem het verlof der regering geweigerd is tot het bijeenroepen van een internationaal congres van coöperatieve vereenigingen. De Heer Hom onderstelt , dat de reden dier weigering hem persoonlijk geldt en heeft daarom zijn ontslag genomen als president van het voorloopig bureau. — De generaal Dumont heeft op 31 Julij Rome verlaten, om naar Frankrijk terug te keeren met den Franschen gezant, die zijn post te Rome met verlof voor eenigen tijd heeft verlaten en intusschen de waarneming der zaken aan zijnen gezantschapssecretaris overgedragen. Een der dagbladen van Florence, de Nazione, zegt in zijn nommer van 3 Aug.: *Uit Rome wordt berigt, dat de generaal Dumont van den kardinaal staatssecretaris Antonelli bewilligingen en nieuwe voorregten heeft verworven voor het corps, hetwelk te Antibes, in Frankrijk, voor de Pauselijke krijgsdienst is gevormd. Die manschappen, welke tot de laatstelijk in Frankrijk dienstpligtig geworden recruten behooren, zullen des&apos; verkiezende, naar hun land worden terug gezonden, indien zij in deu Kerkelijken Staat zwaar ziek geweest zijn; zij zullen verlof kunnen verkrijgen, om in hunne woonsteden volkomen herstel hunner gezondheid te gaan zoeken. De dagelijksche soldij der manschappen zal worden vorhoogd, De getalsterkte van het legioen zal worden vermeerderd; het zal voortaan uit drie bataillons, ieder van duizend man, bestaan. Eindelijk is nog tusschen den generaal Dumont en den kardinaal Antonelh bepaald, dat de kolonel d&apos;Argy als opperbevelhebber van het Fransche legioen ontslagen en door een anderen officier van het Fransche leger vervangen zal worden&quot;. _ — Volgens den Cpuriïer d&apos;Orient (een blad , hetwelk te Konstantinopel voor wel onderrigt doorgaat), heeft Keizer Napoleon den Sultan beloofd, hem tegen het einde van den zomer een tegenbezoek te komen brengen. Keizerin Eugénie zou haren gemaal vergezellen en tevens van deze gelegenheid gebruik maken, ora een lang gekoesterde!} wensch, het bezoeken van Syrië, Jeruzalem en Egypte, te bevredigen,</p>
</text>
