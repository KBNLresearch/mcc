<?xml version="1.0" encoding="UTF-8"?>
<text>
	<title>Scheepstijdingen.</title>
	<p>Gepraaid, 23 Junij op 17° N. Br., 24° W. L., A. R. Falck, van der Plas, Amst. n. Batavia. CUXHAVEN, 2 Aug. Het schip Jonge Roelof, kapt. Douwes, van Rostock naar Amsterdam bestemd, is heden hier binnengeloopen. THISTED, 29 Julij. Het bij Agger gestrande schip Nooit Gedacht, kapt. Callmann, van Grimstad met hout naar Oldenburg bestemd, zal waarschijnlijk wrak zijn. Men hoopt de lading te kunnen bergen. HARWICH, 2 Aug. Het schip (Emma, kapt. Howard, van Shields naar Amsterdam bestemd, is na gekalefaterd te zijn, in vlot water gebragt. NEW-YORK, 24 Julij. De gezagvoerder van het schip Garibaldi (kapt. Eldridge), van Rotterdam hier aangekomen, rapporteert den 26sten Junij, op 47° 42&apos; N. Br., 38° 40&apos; W. L. een storm ondervonden te hebben uit het Z. Z. O. naar het W. N. W-, waarin het benedenmarszeil en slagzeil verloren gingen en men verscheidene zware zeeën over dek kreeg. Alles wat beweegbaar was, werd van het dek geslagen. Het schijnlicht sloeg over boord en de kajuit werd gedeeltelijk met water gevuld.</p>
</text>
