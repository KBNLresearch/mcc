<?xml version="1.0" encoding="UTF-8"?>
<text>
	<title>VEBVOLG DER NIEUWSTIJDINGEN</title>
	<p>AMSTERDAM, Zaturdag 24 Augustus. Zr. Ms. fregat Sambre, Woensdag te Vlissingen in veiling gebragt, is opgehouden, omdat er slechts Æ’ 20,000 op geboden was1. In een zeilwedstrijd op de Schelde, bij Antwerpen, behaalde het jagt van den Heer M. Simon Gz., ingenieur bij de staats-spoorwegen te Bergen op Z., den eersten prijs. Den schipper van dat vaartuig zal een gouden horologie worden vereerd. Nog andere jagten nit Nederland namen aan dien wedstrijd deel. * &apos;s GRAVENHAGE, 24 Aug. Burg. en Weth. van &apos;s Gravenhage hebben de aandacht van het burg. armbestuur en de hier aanwezige kerkelijke armbesturen nader gevestigd ep hunne resolutie van acht Maart jl., betreffende het nemen van voorzorgsmaatregelen tot wering der cholera, met verzoek ook thans wederom, nu zich elders gevallen van cholera hebben voorgedaan, in den zin van bedoelde resolutie te willen handelen. * HARLINGEN, 23 Aug. In het begin dezer week is een 12jarig meisje, door hare moeder berispt en bedreigd, omdat zij eenig geld ter onregter plaats had gebragt, de ouderlijke woning in stilte ontvlugt en men heeft dagen lang haar nergens kunnen opsporen; doch heden morgen heeft men bij het verplaatsen van balken in de stads gracht haar lijk uit het water opgehaald, zoodat zij nit vrees een einde aan haar leven schijnt te hebben gemaakt. SNEEK, 23 Aug. Gisteren werd alhier de jaarlijksche hardzeilpartij gehouden en door het schoonste weder begunstigd. 38 zeilers hadden zich doen inschrijven. Groot was het aantal schepen, dat dezen wedstrijd, met een ontelbaar getal toeschouwers beladen, bijwoonde. Zes stoombooten, allen propvol met belangstellenden, waren ditmaal hierbij tegenwoordig. Z. K. H. Prins Hendrik was verhinderd zelf over te komen; zoo als men weet heeft Z. K. H. een sierlijk geschenk in zilver overgezonden, dat als prijs in do tweede klasse verzeild is. De prijswinners waren: Iste kl., veerschepen, J. Zuidema, van Grouw; 2de kl.. boeijers en jagten, van der Teer en Wonda, van Sneek; 3de kL, jagten en booten, K. Hoekstra, van Warga; 4de kl., snikken, R. Feenstra, van Sneek; sde kl., J. Algersma, van Warga; 6_e kl., booten, R. Vrolijk, van Sneek.</p>
</text>
