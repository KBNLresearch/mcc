<?xml version="1.0" encoding="UTF-8"?>
<text>
	<title>BUITENLAND. Engelsche Post.</title>
	<p>LONDEN, Maandag 29 Julg (des Avonds).</p>
	<p>Men gelooft dat de Koningin dit jaar niet zoo lang in Schotland zal vertoeven als in het vorige jaar, omdat de temperatuur in die streken in het najaar te koud voor den gezondheidstoestand van H M ¦wordt geacht. Het hof zou daarom reeds iv October te Windsor terugkomen, ten einde daar den winter door te brengen. — Door onderscheidene leden van het Huis der Lords ziin amendementen op de reformbill ingediend. Zoo heeft lord Lyttleton voorgesteld, aan niemand het stemregt te verleenen, die niet eene leesbare hand schrijft. Lord Denman heeft voorgesteld dat een stemgeregtigde, die driemalen m eenjaar wegens dronkenschap is veroordeeld, voor een jaar van het kiesregt verstoken zal zijn, en voorts dat, indien iemand door miuder dan een vierde van het aantal stemgeregtigden in een district tot lid van het Parlement gekozen wordt, liet Huis der Gemeenten eene nieuwe verkiezing zal kunnen gelasten. — Sir Moses Montefiori vertrekt morgen naar Jassy, om pogingen aan te wenden ten behoeve der vervolgde Joden. — Gedurende de zes maanden van 1 Jan. tot 30 Junij jl. zijn over den ondergrondspoorweg niet minder dan 12,002,886 personen vervoerd , dat is nagenoeg driemaal de bevolking van Londen. Sedert de opening van den weg in Jan. 1863 zijn ongeveer 70 millioen personen langs die banen vervoerd. — Aangaande de ramp aan de stad Basseterre op St. Kitts overkomen , verneemt men nog het volgende. De brand ontstond den 3den Julij en met uitzondering van het regeringsgebouw en een zestal huizen, is de gansche stad in een puinhoop verkeerd. Vijfduizend menschen moesten in de open lucht kamperen. Van de naburige eilanden was terstond bijstand verleend. De zwarte bevolking had zich bij deze noodlottige omstandigheid slecht gedragen en aan plundering schuldig gemaakt. Slechts een mensch had het leven verloren. Drie personen waren gearresteerd, van welke een had bekend den brand te hebben gesticht in een huis, van waar het vuur zich over de geheele stad had verspreid.</p>
</text>
