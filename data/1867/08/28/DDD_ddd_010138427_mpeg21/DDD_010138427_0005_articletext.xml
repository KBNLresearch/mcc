<?xml version="1.0" encoding="UTF-8"?>
<text>
	<title>CORRESPONDENTIE.</title>
	<p>Eenige bewoners van Regt- en Kromboomsloot maken het stedelijk bestuur opmerkzaam op de nadeelige gevolgen, welke het stilstaand water, vooral met het oog op de gevreesde ziekte, kan na zich slepen , daar gemelde gracht reeds bijna twee maanden in een modderpoel is herschapen; zij verzoeken het stedelijk bestuur dringend de werkzaamheden, waardoor zulks ontstaat, te doen bespoedigen.</p>
	<p>A. vestigt de aandacht van het gemeentebestuur op de meer dan onvoldoende ruimte van de beide ophaalbruggen op den Haarlemmerdijk. Van den Hollandschen spoorweg vertrekken dagelijks 10 treinen en komen even zoo vele treinen aan; het toenemend verkeer langs de lijn Nieuwe Diep en de aanstaande voltooijing van het geheele dubbele spoor, zal ongetwijfeld eene nog grootere spoorwegbeweging ten gevolge hebben. Dat va et vleet van reizigers neemt immer zijnen weg over den Haarlemmerdijk. Geheele tritsen van omnibussen, vigilantes, karren en andere vervoermiddelen, staan dikwerf op elkander gepakt te wachten, voor dat zij in staat zijn om door den — van de andere zijde — opkomenden stroom van rijtuigen , heen te worstelen. Niet slechts geeft dit voortdurend aanleiding tot de schromelijkste verwarring, maar het heeft ook ten gevolge, dat de passage voor voetgangers op die punten gestremd of met de grootste gevaren vergezeld is. A. nit den wensch, dat aan dien onhondbaren toestand weldra een einde mag gemaakt worden door den aanleg van een paar flinke ruime bruggen geschikt ter passage van twee rijtuigen naast elkander en aan weerszijden voorzien van trottoirs voor voetgangers.</p>
</text>
