<?xml version="1.0" encoding="UTF-8"?>
<text>
	<title>BERIGTEN UIT DE LAATSTE EDITIE VAN HET VORIG NOMMER OVERGENOMEN.</title>
	<p>AMSTERDAM, Woensdag 7 Augustus. De Heer Nolet te Schiedam is door de Fransche regering benoemd tot consul-generaal aldaar.</p>
	<p>Uit Brussel wordt ons gemeld dat omstandigheden van flnancielen aard de mutatien in het corps diplomatique zeer bemoeijelijken. Tot nu toe heeft men te vergeefs getracht een diplomaat te vinden die de opengevallen plaats van gezant te Londen, door het ontslag van den Heer van de Weijer ontstaan, wil vervullen. Er zijn dan ook weinigen die, even als de Heer van de Weijer, gezind en tevens in staat zijn eenige duizende francs meer uit té geven boven het tracteraent dat aan de betrekking van Belgisch gezant te Londen verbonden is.</p>
	<p>* ROTTERDAM, 7 Aug. Gisteren namiddag ten circa 31/4 ure heeft zich in deze stad en omstreken een verschrikkelijke windhoos vertoond, welke slechts zeer kort van duur was, maar hier en daar nog al schade heeft aangerigt. Binnen deze stad zijn verschillende personen ter aarde geworpen en het water in de Boompjes en aan den Rijnspoorweg werd hoog opgedreven. — Heden zal het herbouwde museum Boymans feestelijk worden ingewijd en morgen tegen betaling van 5 c per persoon voor het publiek worden opengesteld; voor sommige dagen is de entree op 25 c bepaald. Niettegenstaande den brand, waardoor vele kunstschatten zijn te loor gegaan, is door schenkingen en aankoopen do verzameling schilderstukken weder aanzienlijk te noemen en zeker een bezoek waardig.</p>
</text>
