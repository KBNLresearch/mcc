<?xml version="1.0" encoding="UTF-8"?>
<text>
	<title>BIJVOEGSEL. BUITENLAND. Engelsche Post. LONDEN, Donderdag 20 Julij (des Avonds).</title>
	<p>Gisteren zijn de Prins en Prinses van Wallis te Plymouth aangekomen en feestelijk ontvangen. Zij bezigtigden de daar geopende tentoonstelling van de koninklijke maatschappij van landbouw en namen daarna de Fransche en Engelsche flotilles in oogenschouw aan boord van het jagt Osborne. Bij deze gelegenheid is de Prins aan boord gedweest van het Fransche admiraalschip Magenta. De stad heeft een buitengewoon druk aanzien. De woningen, de hotels zijn overvol en er is zelfs ernstig sprake van het oprigten van een kamp&apos; op eene der schoone vvandelplaatsen van de stad, ten einde de vreemdelingen te herbergen.</p>
	<p>— De Heer Disraëli heeft gisteren in gezelschap met twee andere leden, tegelijk met hem voor het Huis der Gemeenten in het graafschap Buckingham gekozen, een feestmaaltijd bijgewoond, door den gemeenteraad van Newport-Pagnell ter hunner eer gegeven. Bij die gelegenheid heeft hij cene rede gehouden, waarin hij trachtte aan te toonen dat de uitslag der verkiezingen niet zoo gunstig voor de regering was als van dien kant werd beweerd, in elk geval dat er weinig verschil zou bestaan in vergelijking met het vorige ontbonden parlement. — Blijkens de laatste opgave nopens den uitslag der verkiezingen voor het Huis der Gemeenten waren 584 keuzen bekend, waarvan 342 liberalen en 242 conservatieven.</p>
	<p>— In de vorige week hebben de geboorten in de hoofdstad bedragen 1928, de sterfgevallen 1392. — Als bewijs voor de noodzakelijkheid van het bestaan van internationale tractaten van uitlevering, kan het volgende dienen : Een Oostenrijker , met name Sigismund Schapira, was beschuldigd, ecu koopman uit Crefeld , Albert Koth geheeten, voor wien hij te Leipzig als agent werkzaam was, eene som van 5000 £te hebben ontstolen. De beschuldigde was in cene herberg bij Liverpool gevat, doch de policie zag zich genoodzaakt hem weder in vrijheid te stellen, omdat tusschen Groot Brittannie en Saksen geen tractaat van uitlevering bestaat. — Betrekkelijk de teregtstelling op den 7den dezer van de vier medepligtigcn aan den moord van Lincoln, meldt de New- Vork Tribune o. a. nog het volgende: Ten één ure kwam generaal Hartranst met zijn staf uit de gevangenis te voorschijn, en een oogénblik later volgden de veroordeelden. Zij waren allen zeer neerslagtig en moesten elk door twee soldaten ondersteund worden, terwijl mevrouw Surratt door twee officieren begeleid werd. Payne alleen liep regtop, zonder eenigen steun te behoeven; ook besteeg hij alleen zonder hulp het schavot. Er stonden vier houten armstoelen gereed, waarin de ongelukkigen plaats namen en het vonnis hoorden voorlezen door generaal Hartranst, die midden op de verhevenheid stond en wiens heldere, kalme stem plegtig weerklonk te midden van de doodsebe stilte. Daarop vereenigde zich de geestelijke in een gebed met Payne, die zijne woorden met een plegtig Amen besloot. Hetzelfde tooneel herhaalde zich ten behoeve der andere gevangenen; Mevr. Surratt scheen, niettegenstaande hare diepe neerslagtigheid, vrij lijdzaam. Eindelijk werden de gevangenen voorwaarts geleid, ondersteund door hunne bewakers, en hun de koorden doer de daartoe aangewezene personen om den hals aangelegd. De arme vrouw verzamelde nog eens al hare geestkracht; zij zag om zioh heen, terwijl haar gelaat meer vastberadenheid en kalme onderwerping teekende. Maar Payne was wederom de eenige, die zich tot het einde toe niet door zwakheid liet overmeesteren, en zelfs eenige bezorgdheid te kennen gaf omtrent de wijze waarop de strik zou gelegd worden. Atzerott gaf den wensch te kennen om nog een enkel woord te spreken, en zeide: //Mijneheeren! weest gewaar ....&quot;; toen zweeg hij weer, en een oogénblik later riep hij allen vaarwel toe en voegde er nog bij : » Mogen wij elkander in de andere wereld weerzien!&quot; Eenige oogenblikken later ondergingen zij hunne straf.</p>
	<p>— In de Vereenigdc Staten heeft, blijkens de jongste van daar ontvangen berigten, een geduchte storm gewoed, zich uitstrekkende over eene breedte van twintig mijlen. Hij nam grootendeels zijn loop door Jowa en Wisconsin en rigtte er ontzettende schade aan. Verscheidene menschen verloren daarbij het leven; velen werden hoog in de lucht opgenomen en verbrijzeld ter aarde geworpen. Geheele rijen huizen werden tegen den grond geslagen. Ook veel vee is bij dien vreeselijken storm omgekomen. Men zag allerwege niets dan krachtige ontwortelde boomen, weggeslagen bruggen, vernielde spoorwegen en telegraafdraden. De schade is zeer aanzienlijk, maar nog met geene mogelijkheid in cijfers aan te geven.</p>
	<p>— Volgens de jongste berigten uit Brazilië had de wetgevende vergadering de middelen toegestaan, noodig voor het voeren van den oorlog tegen Paraguay. De oorlog wordt gevoerd in vereeniging met de Argentijnsche republiek; een gedeelte der legermagt van dien staat was scheep gegaan en de generaal Mitre, de president, zou zich aan het hoofd daarvan plaatsen. Voor Corrientes had reeds een treffen plaats gehad, waarbij de troepen van Paraguay zich na een hevigen strijd genoodzaakt zagen die stad te verlaten, maar vermits de Argentijnsche troepen niet talrijk waren en die van Paraguay in grooten getale terugkeerden , namen laatstgenoemden Corrientes weder in bezit.</p>
</text>
