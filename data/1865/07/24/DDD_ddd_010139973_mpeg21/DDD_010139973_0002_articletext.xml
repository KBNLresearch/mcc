<?xml version="1.0" encoding="UTF-8"?>
<text>
	<title>Duitsche Post.</title>
	<p>WEENEN, 19 Julij.ln de keizerlijke boodschap strekkende tot het geven van de vereischte mededeelingen aan den rijksraad, betreffende de ministeriele wijziging, wordt uitdrukkelijk vermeld dat alle veranderingen ten dien opzigte zullen geschieden overeenkomstig met de bepalingen der constitutie.</p>
	<p>— Men verneemt dat de benoeming van den Heer Sennycy tot Taverniens in Hongarije een zeer gunstigen indruk op de bevolking heeft gemaakt.</p>
	<p>— De maarschalk von Hess is in zoo verre hersteld, dat hij de hoofdstad heeft kunnen verlaten; hij is vertrokken naar het naburige Baden, alwaar hij eenigen tijd zal vertoeven.</p>
	<p>— De Weener Botschafter, die het orgaan was van den Heer &apos;von Schmerling, heeft opgehouden te bestaan, nu deze staatsman voor goed uit het ministerie is getreden. — Gisteren passeerde alhier eene Turksche famUie tellende 15 leden, welke uit vrees voor de cholera Kairo heeft verlaten en zich naar Munchen begeeft, alwaar het hoofd des gezins zich voorloopjg zal vestigen. De reis werd gemaakt in een bijzonderen salonwagen.</p>
	<p>BERLIJN, 21 Julij (des Ochtends). De Kroonprins en de Kroon- Prinses hebben zich begeven naar de Sleeswijksche zee-bad-inrigting Wijck, op het eiland Föhr; zij zullen aldaar vertoeven tot omstreeks het midden van Augustus. — Uit den boezem van het studentencorps is eene commissie benoemd tot het stellen cener petitie, waarbij opheffing wordt gevraagd van de regtsmagt van den academischen senaat. — Het dagblad Morgenposten deelt het volgende berigt&apos;mede, omtrent den afloop der verkiezingen in Noorwegen. Van de 111 gekozen afgevaardigden behooren 63 tot den stand der plattelandbewoners, 35 tot dien der ambtenaren en 14 zijn vertegenwoordigers van steden. Onder hen bevinden zich 67 leden van den vorigen Storthing, 19 die vroeger zitting in gemeld ligchaam hebben gehad en 15 nieuwe leden. — Op last van het hof zijn de in beslag genomen exemplaren der Rheinische Zeitung dd. 14 jl. aan den uitgever ter hand gesteld. De policie had bedoeld blad geconfisqueerd, op grond, dat het de uitnoodiging had opgenomen, welke voor eonige dagen is toegezonden aan de liberale leden van het Huis der Afgevaardigden , om te Keulen deel te nemen aan den feestmaaltijd, ter hunner eere aldaar te geven. De policie beschouwt het houden dier vereeniging in strijd met de wet. — Verscheidene personen in dV jongst verloopen weken ter dood veroordeeld, hebben gratie van die straf erlangd, welke in levenslange tuchthuisstraf is veranderd.</p>
	<p>— Gisteren voormiddag is de korvet Vineta, kapitein Kuhn te Kiel binnengeloopen, aan boord van welken bodem zich het depot van de mariniers bevindt, hetwelk in bedoelde haven zal worden gelegd.</p>
	<p>— Blijkens de nieuwe opmetingen is de oppervlakte van den staat 108,825,650.83 morgen of 5,046.161 vierk. mijlen, de mijl berekend op 21,566.028 morgen. Vroeger schatte men de uitgestrektheid des lands op 5,101.88 vierk. mijlen. Ruim de helft dier oppervlakte wordt gebezigd tot bouwland ; ter naauwernood is 1/4 gedeelte bedekt met wouden en bosschen, slechts 1 pCt. met woningen, schuren en verdere gebouwen; het belastbare gedeelde heeft eene oppervlakte van 91,696,505 morgen, vrij van belasting is 11,461,036 morgen; wegen, rivieren, vaarten, enz., hebben eene oppervlakte van 4,593,466 morgen, enz. — Het riddermarige landgoed Plumenhagen is dezer dagen in het openbaar verkocht voor 118,000 th. Voor vele jaren behoorde het aan de familie van den tegenwoordigen minister von Roon en moest bij het overlijden van diens vader, die geene andere dan minderjarige kinderen had nagelaten, worden verkocht. In openbare veiling bragt het destijds op 9000 th. — Volgens mededeelingen nit Kopenhagen is namens de Duitsche groote mogendheden bij het kabinet eene klagt ingediend, wegens herhaalde schending der Sleeswijk-Holsteinsche vlag in Dcensche havens; er wordt ernstig aangedrongen op het nemen van maatregelen daartegen.</p>
	<p>FRANKFORT, 21 Julij. Men berigt uit Bern, dat de Stendenraad het besluit van den nationalen raad heeft goedgekeurd, waarbij de toestemming wordt gegeven tot het invoeren van nachttreinen op de Zwitsersche spoorwegen. — Prinses Metternich bevindt zich sedert eenige dagen met hare kinderen op Johannisberg. De Prins wordt niet voor het midden der volgende maand verwacht. — Voor eenige dagen heeft de Heer Duik, wonende te Stuttgart, het meer Constanz in zijne gansche breedte overgezwommen, namelijk van Romanshom naar Friedrichshafen; de afstand tusschen beide plaatsen is 3% nre en deze is zwemmende afgelegd in 6 ure 10 minuten. De Heer Duik werd op zijn togt vergezeld door een zijner vrienden in eene sloep, die hem echter geeuerki ondersteuning heeft behoeven te verleenen.</p>
	<p>— In de nabijheid van Numbrecht, in de Bijnprovincien, is bij het doen van ontgravingen tot het aanleggen van een grooten weg, een aarden pot vol zilveren en gouden munten gevonden, geslagen onder Keizer Sigismond en hertog Philips van Bourgondien.</p>
</text>
