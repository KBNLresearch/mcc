<?xml version="1.0" encoding="UTF-8"?>
<text>
	<title>LAATSTE BERIGTEN.</title>
	<p>LONDEN, 13 Julij. Volgens berig&apos;en uit New-York van 1 dezer des avonds, zendt de regering levensmiddelen aan de noodlijdenden van Atlanta. Zij zal eerlang de laatste 1000 gevangenen der Zuidelijken in vrijheid stellen. De voormalige minister van financiën der Zuidelijken, de Heer Trenholm, is reeds op vrije voeten gesteld.</p>
	<p>Blijkens den laatsten wekelijkschen staat der bank is vermeerderd de rekening met particulieren met £ 1,785,910, de in omloop zijnde bankbilletten met £ 171,980. Voorts verminderd de voorraad van munt-en muntmateriaal met £ 538,793, de rekening met de schatkist met £ 4,758,434 en do portefeuille met £ 2,068,573.</p>
	<p>ALEXANDRIA, 12 Julij. Heden zijn 55 personen aan de cholera bezweken. In Cairo, Damanhour en&apos; in de dorpen is de ziekte sterk afnemend.</p>
	<p>WEENEN, 13 Julij. Het Huis der Afgevaardigden heeft zich vereenigd met de conclusie van het rapport, ingediend namens de commissie , benoemd tot het onderzoeken van het nieuwe tarief. Ten gevolge hiervan staakt de commissie haren arbeid en wordt de regering verzocht, om alle noodige inlichtingen gereed te maken, ten einde die bij den aanvang der volgende zitting bij het Huis in te zenden.</p>
	<p>BERLIJN , 13 Julij (des Avonds). Prins Frederik der Nederlanden heeft de hoofdstad heden verlaten, zich begevende naar zijn kasteel Muskau in Silezie, alwaar hij eenige dagen zal vertoeven.</p>
</text>
