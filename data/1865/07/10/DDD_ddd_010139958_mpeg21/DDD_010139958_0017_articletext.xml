<?xml version="1.0" encoding="UTF-8"?>
<text>
	<title>FRANSCHE BRIEVEN. PARIJS, Vrijdag 7 Julij.</title>
	<p>Een nieuw benoemd Fransch commandant, onlangs te Gabon aangekomen, maakte den Koning George, eene even zwarte als magtige Majesteit van een naburig rijk, zijne opwachting. Hij werd met allen luister ontvangen en een beëedigde zwarte drogman, Krinji genaamd, had in last de woorden en denkbeelden van den Koning en den bevelhebber in de verschillende moedertalen over te brengen. Voor dat ik verder ga moet ik u mededcelcn, dat een der onderdanen van zijne zwarte Majesteit de echtgenoot vanden drogman geschaakt had, een bewijs dat.... Maar ter zake. Laat ons naar het onderhond luisteren.</p>
	<p>De commandant: Koning George, de Koning van mijn land heeft mij gezonden om het commando in deze wateren te aanvaarden. Ik hoop dat wij steeds vriendschappelijke betrekkingen zullen onderhouden. Krinji (vertolkende) Koning George, de cemmandant zegt vernomen te hebben, dat een uwer onderdanen mijne vrouw heeft geschaakt. Hij zegt, dat gij mij haar op het oogenblik onbeschadigd moet doen teruggeven. De Koning. Wat gaat mij uwe vrouw aan? Zeg den commandant dat ik mij met zulk eene //misère&quot; niet bcmoejjen kan. Krinji (vertolkende)^ De Koning is verrukt een wijze van zoo groote verdiensten te zien. Hij wenscht met geheel zijn hart in goede verstandhouding met u te blijven. De commandant. Zeg den Koning dat ik mij gelukkig acht, te vernemen dat Z. M. dergelijke gevoelens koestert. Indien hij den handel mijner landgenooten begunstigt, zoo zal mijn magtigc monarch, onder wiens regering de vlag des lands tot zoo hooge eer is gekomen, hem daarvoor zeker beloonen. (De commandant had juist dien morgen het laatst aangekomen nommer van den Constilutionncl gelezen.) De Koning. Wat zegt de officier?— Krinji. Hij zegt: Zijt gij dan blind dat gij niet ziet dat mijne manschappen met geweren en sabels gewapend zijt? Wanneer mijne vrouw mij niet onmiddelijk teruggegeven wordt, zal hij de stad met al wat daarin is, in een puinhoop verkeeren. De Kening tot zijn gevolg: Te wapen. En wordt gij handgemeen, maak u dan in de eerste plaats van dezen Krinji meester; doe echter den wijzen man geen leed. De commandant. Wat beduidt die opschudding ? Krinji. De Koning heeft zijnen lieden bevel gegeven een kameel ter uwer eere te slagten; allen beijveren zich om u aangenaam te zijn. De commandant. Dank. Zeg den koning, dat ik niet bij het diner kan blijven, want ik zou den vloed verzuimen, &apos;t Is echter zoo goed als genoten.</p>
	<p>De koning. Wat zegt hij ? Krinji. Ik heb den commandant gesmeekt zich mijne zaak niet al te zeer ter harte te nemen, want u mijn koning bemin ik en ik zou niet gaarne de aanleiding tot een onheil geven. Hij vertrekt, maar wanneer ik binnen drie dagen mijne vrouw niet terug heb, zoo zal hij met zijn schip en kanonnen teragkeercn en het geheele land verwoesten. De bravo Krinji had er bij kunnen voegen, even als de Grieken ter wille van de schoone Helena. Het is echter hoogstwaarschijnlijk dat hij de Grieksche geschiedenis niet kende. Ik maak dus de vergelijking in zijne plaats, omdat mij dit juist tot overgang dient, om u te vertellen dat de «schoone Helena&quot; van het Théatre des Variétés Mlle. Schneider, volgens een algemeen verspreid gerucht, haren roem verkoopen wil even als zij hare diamanten veilde, en voornemens is even al 3 vroeger voor het publiek der Va riétés thans voor de rookers en drinkers van het Eldorado te zingen... [ Maar vergiffenis! Gij vraagt welligt waarom ik in mijne //Fransche brieven&quot; het gesprek tusschen den commandant en den .warten rao. nareh, vrij vertaald door Krinji, mededeelde. In de eerste plaats, //waar de Fransche vlag waait staat de groote natie achter haar;&quot; en reeds daarem ligt ook dit voorval binnen de natuurlijke grenzen van mijn brief; maar toch zou ik mij zoo ver niet gewaagd hebben, wanneer niet een dergelijk geval te Parijs ware veorgevallen. Dat zal ik u vertellen. Het geschiktste middel om een volk te beschaven is het de voordcelen en de wonderen der beschaving te toonen. //Ad hoc&quot; en met het doel de Arabieren van de voortreffelijkheid der Fransche beschavende opperheerschappij te overtuigen, deed de keizerlijke regering verscheidene bataillons Turcos naar den zetel der beschaving komen, om daar de beschaving, in den omgang met de beschaafdste schepselen der schepping, de vrouw, in den grond to bestuderen. Ingevolge den wensch zijns keizers en veldheeren, streeft de zoon der woestijn er naar zooveel \elementen der beschaving als maar mogelijk onder den beschavenden omgang met het zachte geslacht in zich op to nemen. .En wanneer gij &apos;s avonds tusschen het oogenblik dat de zon achter St. Cloud wegzinkt en de taptoe in, dat is op het uur van den dag, dat den Turco op het krachtigst herinnert dat hij Arabier en Franschman, mensch en militair is, den Tuin der Tuilerien bezocht, dan zult gij onder de digte schaduw der kastanjeboomen door Le Nótro geplant, talrijke Turcos zien zitten, die in omgarlg met kindermeisjes en minnen trachten om de grenadiers en dragonders in beschavenden en veredelenden omgang voorbij te streven. Maar indien nu i ook al, zeo als de dichters zeggen, de liefde dezelfde is, in het palcis van den vorst als in de hut des armen, in de met sneeuw bedekte kluis van den Eskimo als in de door palmen beschaduwde tent van den Indiaan, enz., zoo als gij dat in elke transatlantische of arcopolarische roman kunt lezen, zoo schijnt toch van tijd een tolk noodig om tusschen de gevoelens van den zoon der woestijn en de dochter van Clermont-Forrand de gewenschte verstandhouding te bewerken. Dit wa-i ook het geval met den zwarten Turco, die niet verstond wat het kindermeisje hem in het zuiverste Fransch van Auvergne zeide. //Wat zegt de ster mijner oogen, het licht mijns levens, de frissche bron mijner lippen, wat zegt de zon der minnen, wier liefde voor mij is als hare melk voor den gelukkigen zuigeling?&quot; vroeg hij op zijne eenvoudige Oostersche manier aan zijn geleerden en minder zwarten krijgsmakker, //bemint Nint haren slaaf?&quot; De makker was echter niet alleen tolk, hij was ook medeminnaar. Zender aarzeling vertaalde hij dus: //Neen! zij zegt: gij zijt haar te lcelijk !&quot; Naauwelijks was dit woord over zijne verraderlijke lippen gekomen , of hij viel door het zwaard van den Moor getroffen dood neder. De Othello in de uniform dor Zouaven zit thans achter slot en grendel. Maar in mijne oogen is hij niet schuldig. De Heer de Girardin zou zeggen: //De liefde is de kracht, de liefde is de vrijheid. Wie niet vrij is bemint niet; wie niet bemint is niet vrij ; zonder liefde geene opoffering; zonder opoffering geene liefde. En zonder beide niets, niets! Als de heer Nefftzer het kan, bewijze hij het tegendeel.&quot; En waarom zou de Moor niet bemind hehben? Vraagt de Moor in de Tooverfluit niet reeds: //Warum soll ich denn nicht lieben, Weil ich schwarz und haszlich bin ?&quot; A propos van rr Tooverfluit.&quot; Een paar woorden over de schouwburgen. In de Opéra-Comique worden de //Monsquetaires öc la Reine&quot; vertoond, dat bevallige werk van Halevy, dat voor omstreeks twintig jaren, in 1846, voor de eerste maal werd opgevoerd. De warmte in de zaal was onuitstaanbaar, maar de bijval was zoo luide, dat een echtgenoot, die in eene loge, aan do zijde zijner vrouw gezeten, sliep en overluid snurkte, plotseling opsprong juist toen Bataille den laatsten regel van het couplet zong:</p>
	<p>// Dieu puissant, Rendez-moi mon amant Bien portant Et constant.&quot; In het Thcfttre du Chatelet is men bezig den //Zondvloed&quot; in te studeren; in het Théatre de la Gaité: //Het verloren Paradijs,&quot; waarin de zondvloed eveneens de hoofdrol speelt. Gevoelen de heeren directeuren de noodzakelijkheid om aan het gebrek aan water, dat zich bij do tegenwoordige hitte heeft voorgedaan, tegemoet te komen, of zonden zij van oordeel zijn dat een //zondvloed iB eene lang gevoelde behoefte&quot; zou voorzien? Het is u waarschijnlijk bekend, dat de Koningin van Madagnuar de crinoline heeft aangenomen en dat slechts Prinsessen en met de hoogo vergunning der Koningin eeno enkele staatsdame dat moderne kl Gedingstuk dragen mogen. Daarom behoeft gij niet te lagchen. Waarom mogen b. v. bij ons alleen Vorsten den hermelijnen mantel met purpef dragen ? Waarom is de groene tulband den Turken heilig, terwijl het bij ons een ieder vrijstaat een groen gestreepte slaapmuts te dragen, wanneer hij daarin lust gevoelt? Waarom is in Engeland een kouseband eene orde en bij de Chinezen een paauwenveder eene onderscheiding- De crinoline-prerogativen der Koningin van Madagascarheeft dus n&quot;Jn vollen bijval verworven en als zij mijn raad volgt, zal zij eene crinoline-orde instellen met het opschrift: //Onder ons zult gij bescherming vinden.&quot; Welke rol overigens — hoewel wij geene officiële crinoline-orde hebben, ook bij ons de vrouwenrok speelt, behoef ik u niet to melden. Maar ik bespeur dat het juist hoog tijd is om — af te breken.</p>
</text>
