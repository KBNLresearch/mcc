<?xml version="1.0" encoding="UTF-8"?>
<text>
	<title>HET HUWELIJK BIJ DE INDIANEN, NEGERS, ENZ.</title>
	<p>Bij de vrije Indianen in Amerika bestaat, wel is waar, het huwelijk, maar het wordt niet voor het gansche leven der betrokken partijen gesloten ; man en vrouw verlaten elkander, zonder dat schier eene voorafgaande opzegging van het gesloten contract wordt vereischt. Zij geven elkander bloot kennis van het opgevatte voornemen, bij voorbeeld indien de man of de vronw eene voor hem of haar betere partij in het oog heeft gekregen, en ieder gaat zijne weegs zonder dat er een kwaad woord gewisseld wordt. Beloften worden dan ook niet afgelegd bij hetknoopen van den huwelijksband; ceremoniën hebben er niet bij plaats, zoodat de zaak niet veel omslag vordert. Zoolang het huwelijk duurt, komt voor beide partijen een deel van de bekommeringen en bezwaren, welke het huwelijk allerwege uit den aard der zaak met zich brengt. Beide, man een vrouw, houden zich bezig met het bearbeiden van den gemeenschappelijken akker en heeft de vrouw niet de grootste helft daarvan in eigendom, zeker is het dat het werk haar veelal met onbekrompen hand wordt toebedeeld. In werkelijk gelukkige huisgezinnen is dit echter niet het geval, maar deze maken ook bij de Indianen niet de meerderheid nit; dan ziet men, dat de man voor zijne vrouw zoo veel doet als mogelijk is, en naar mate daarvan wordt hij niet slecht» door zijne vrouw bemind, maar door zijne geburen geacht en geëerd, zonder dat dergelijk voorbeeld, wij mogen dit niet verzwijgen, zeer veel bijdraagt om deze uitzonderingen tot den regel te verheffen. Bij sommige gelegenheden evenwel zijn bijna alle mannen tot groote opofferingen in staat. Bevindt de vrouw zich in zekere belangwekkende omstandigheid en gevoelt zij den lust naar deze of gene spijs of drank bij zich opkomen, dan mag men verzekerd zijn, dat de man ter naauwernood de begeerte zijner geliefde wederhelft heeft vernomen, of hij gaat reeds den weg op, om het middel te erlangen, ten einde de begeerten te bevredigen. Waartoe een Indiaan dan in staat is, lezen wij bij Heckeweldcr. Het gebeurde eens, terwijl onze reiziger zich bij een Indiaanschen stam ophield , dat eene zwangere vrouw haren man mededeelde, dat zij eene buitengewone begeerte had naar zekere vrucht. Hoewel de man wist dat hij aan het verlangen zijner vrouw niet kon voldoen, zonder den twintig mijlen langen weg naar Saukusky af te leggen, aarzelde hij echter geen enkel oogenblik, haalde zijn paard te voorschijn, zadelde het en begaf zich spoorslag naar de gemelde marktplaats, ten einde de vurig begeerde voorwerpen te erlangen. De man kwam inderdaad er mede terug en droeg het zadel en den toom op zijne schouders, want om aan de wenschen zijner echtgenoot to voldoen, had hij zijn paard moeten verkoopen! Bij den stam der Radowissi bestaat de gewoonte, dat de bruidegom een jaar lang bij den vader der bruid als knecht dient. Is deze proeftijd afgeloopen, dan verzamelen zich de oudsten en de krijgslieden van den stam en in hunne tegenwoordigheid worden bruid en bruigom verklaard te zijn echtelieden, waarmede de huwelijksplegtigheden zijn geëeindigd. De Delawaren en Irokesen huwen op jeugdigen leeftijd, vooral wat de vrouwen betreft, want deze hebben zeldzaam het veertiende jaar overschreden; de bruidegom is bijna nimmer ouder dan achttien jaren. Huwelijken tusschen personen, die elkander in bloedverwantschap bestaan, worden bij hen nooit gesloten. Onder de Oneïden bestaat de gewoonte, dat do dochters worden beschouwd als de verkoopbare waar van den vader des huisgezins. Het gevolg hiervan is, dat het huwelijk van de dochters louter eene zaak van speculatie is voor den vader, die haar zeo voordeelig mogelijk van de hand zet. Ten einde hierin des te beter te slagen, neemt hij de vrijheid niet in het minst acht te slaan op de neiging van haar, om welker bezit een vrijer zich heeft opgedaan. Die het meeste aanbrengt, is de gelukkige, doorwien de bruid huiswaarts wordt gevoerd. Somtijds gebeurt het, dat eene dochter uit dien stam een vreemdeling, een krijgsgevange huwt, indien de vader is overleden en zij daardoor over hare hand naar eigen keuze mag beschikken. Alvorens dergelijke echtverbindtenis plaats heeft, moet de aanstaande bruid den vreemdeling als kind aannemen, ten einde hem lid van den stam te doen zijn, want buiten denstam is het niet geoorloofd te trouwen. De Muscogulgen huwen slechts voor een jaar, na afloop waarvan beide partijen elkander mogen verlaten. Het is echter geoorloofd telkenmale na het verstrijken van bovengemelden termijn zich op nieuw te verbinden en in den regel ziet men alleen in geval het huwelijk kinderloos blijft, dat scheidingen plaats grijpen. Echtbreuk wordt zeer zwaar gestraft, maar de voorbeelden daarvan zijn zeldzaam. Indien een man in het huwelijk wenscht te treden en zijne keuze op eene vrouw heeft gevestigd, begeeft hij zich met een dunnen staf in de hand naar de hut, in welke de ouders- zijner uitverkorene wonen, bij welke hij het vereischte aanzoek doet. Bij het verlaten der hut plant hij zijn staf in den grond als het symbool zijner liefde. Gevoelt de jonge maagd of vrouw genegenheid voor den man, die naar hare hand dingt, dan plant zij nevens den staf een andere, ten teeken dat zij hem haar hart verpandt. Zoodra de man dit teeken van toestemming gewaar wordt, treedt hij de woning binnen, raakt de hand van den vader der bruid aan zijn staf en voert zijne vrouw huiswaarts, niet vergetende ook haren staf mede te nemen, want deze zijn de documenten, de bewijzen van het gesloten contract, welke zorgvuldig worden bewaard. Wordt het huwelijk met kinderen gezegend, dan heeft men de gewoonte het jonggeboren kind, hetzij zoon of dochter, den vader in de eerste dagen niet te vertoonen, want zegt men //een pas geboren wicht ziet er niet zeer béhagelijk uit&quot; en men vreest dat de vader een tegenzin zal opvatten tegen zijn kroost. De weduwenstaat wordt beschouwd als hoogst treurig en om die reden tracht men dien zoo veel doenlijk te bekorten. Hoe eerder eene weduwe na den dood haars echtgenoots weder in het huwelijk treedt, des te grooter bewijs van eerbied jegens den overledene legt zij aan den dag. Met de weduwe van een beroemd krijgsman in het huwelijk te treden, wordt als eene buitengewone eer aangemerkt, en het gevolg daarvan is, dat zij hare keuze bijna altijd met het gewenschte resultaat bekroond ziet.</p>
	<p>Bij de Ayowas mogen nimmer twee personen, tot dezelfde secte behoorende , iv het huwelijk treden. Heeft een jopge Ayowa zich eene bruid gekozen, dan gaat hij ter jagt met het doelj om het geschoten wild door zijn vader of een zijner bloedverwanten uit zijnen naam aan de ouders der door hem verkozen maagd te doen aanbieden. Den volgenden dag begeeft hij zich naar de vyoning van zijne uitverkorene. Is het wild bereid voor den maaltijd, dan is zijn aanzoek gunstig opgenomen; hij treedt binnen, zet zich neder en de verbindtenis wordt daarop gesloten.</p>
	<p>Onder de slaven worden huwelijken uit wederzijdsche genegenheid aangegaan en meer dan de beschaafde Christenen onderstellen, die zich meerendeels, zoo veel verhevener achten dan hunne zwarte natuurgenooten, heerscht bij hen liefde en gehechtheid, wordt hun kroost door hen bemind. Het is bekend , dat de blanken, die verbindtenissen niet achten en de zaak uitsluitend van de materiele zijde beschouwen ; wij behoeven dan ook niet te verzekeren, dat de tusschenkomst van den ambtenaar van den burgerlijken stand door den slaveneigenaar niet wordt ingeroepen. Gelukkig wordt de kring, waar binnen die schandvlek der menschheid nog bestaat, allengs door enger grenzen beperkt. Ten bewijze dat de voormalige slaven in onze West-Indische koloniën, van een moreel standpunt beschouwd, s.dert hunne vrijverklaring zeer zijn vooruitgegaan, behoeft slechts gewezen te worden op het groote aantal wettige huwelijken, dat door do kleurlingen in de jongst vcrloopen maanden is gesloten.</p>
</text>
