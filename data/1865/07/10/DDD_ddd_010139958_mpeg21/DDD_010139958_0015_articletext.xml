<?xml version="1.0" encoding="UTF-8"?>
<text>
	<title>MENGELINGEN. EENE GOEDE DAAD VINDT STEEDS HARE BELOONING.</title>
	<p>De Patrie deelt in een der jongst verschenen nommers het volgende mede omtrent eene gebeurtenis, welke voor weinige dagen te Parijs heeft plaats gehad. De Heer C , de redacteur van een der kleinere Parijsche bladen, welke zich uitsluitend met schouwburg- en opera-aangelegenheden bezig houden, had een bezoek afgelegd bij eene dame, die op de derde verdieping van een huis in de rue Richelieu woonde. Den trap afgaande, was hij tot op de eerste verdieping genaderd, toen iemand in het zwart gekleed, blijkbaar in groote overhaasting de deur opende en den Heer C. staande hield. Naauwelijks had hij hem aangezien, of hij ontwaarde dat hij zich had vergist, zeggende: //Mijnheer, vergeef mij!&quot; Reeds hadden de beide personen elkander met eene buiging te kennen gegeven, dat men wederzijds het onwillekeurige der vergissing inzag en ieder gereed was zijns weegs te gaan, toen de heer in het zwart terug keerde en de volgende vraag tot den Heer C rigtte. //Mag ik zoo vrij zijn te vragen, of mijnheer een half tot zijne beschikking heeft ? Voor het tijdverlies van een half uur zullen honderd franken te goed worden gedaan.&quot; //En waartoe zou mijne dienst worden vereischt ?&quot; rr Om getuige te zijn bij het maken van . een testament,&quot; was het antwoord. //Voor het tijdverlies ontvangt mijnheer honderd franken, gelijk ik zoo even heb gezegd.&quot; //Voor zoodanig tarief heb ik met genoegen meer dan eens een half uur tot uwe beschikking, mijnheer.&quot; //Mag ik u verzoeken mij te volgen,&quot; zeide de heer in het zwart, de notaris belast met het opmaken van het testament, maar die daarmede niet had kunnen aanvangen, dewijl hij op de komst van een der getuigen wachtte. De Heer C bevond zich weldra in eene ziekenkamer, nadat hij verscheidene vertrekken was doorgegaan, welke allen op het prachtigst waren gemeubileerd. Nabij het ledikant van den zieke, een hoog bejaard man, bezitter van een zeer groot vermogen, namen beide plaats en de plegtige handeling nam weldra een aanvang. Zoodra het stuk was opgemaakt, werd het ter onderteekening den zieke aangeboden , die geene kinderen of andere bloedverwanten hebbende, zijne goederen aan eenige neven en nichten had vermaakt. Ten einde eenig licht in het vertrek to doen doordringen, werden de gordijnen geopend. De zieke rondziende, ontwaarde nu den Heer C en wenkte hem om naderbij te komen. Hieraan voldaan hebbende, werd de volgende vraag met zwakke stem door den zieke tot hem gerigt. //Mijnheer, herkent gij mij ?&quot; //Ik heb die eer niet, Mijnheer.&quot;</p>
	<p>//Herinnert gij u niet, dat wij elkander hebben ontmoet in het Th .-tre fran9ais?&quot; , //Ik kan mij niets dergelijks te binnen brengen.&quot; //Ik heb mij toch niet vergist. Wy hebben elkander ontmoet bij de eerste opvoering van Nos Intimes.&quot; //Die heb ik bijgewoond, dat is waar,&quot; zoo luidde het antwoord van van C.... , //maar....&quot;</p>
	<p>//Toen had ge eene plaats in de derde rij der stalles; ik daarentegen ik zat op een stoel voor de deur, welke tot de stalles geleidt; ik was er zeer slecht geplaatst, zat in den doorgang, op den togt, en dat hinderde mij niet weinig. Zoodra go dit had waargenomen, deed ge mij de beleefdheid aan om me uwe goede, gemakkelijke plaats aan te bieden en hield niet op voor ik uw aanbod had aangenomen.&quot; //&apos;t Had niet bijzonder veel te beteekenen. Eigenlijk heb ik slechts mijn pligt gedaan, door iemand van hoogen&apos; leeftijd eene beleefdheid te bewijzen&quot;.</p>
	<p>//Het i 3 helaas slechts de zeer kleine minderheid, van wie men zoo iets zeggen kan, want niet ieder doet zijn pligt, en het is mij aangenaam u nogmaals mijn dank daarvoor te betuigen.&quot; &apos;</p>
	<p>Zoodra het stuk was geteekend, nam de Heer C afscheid van den zieke en van den notaris groette de overige personen en verwijderde zich.</p>
	<p>De zieke wenkte den notaris en beval hem een codicil bij zijn testament te voegen, waarbij aan den Heer C eene som van honderd duizend franken werden vermaakt.</p>
	<p>Eenige weken nadat het bovenvcrhaalde had plaats gehad, ontving de Heer C een briefje van den notaris, die hem door een toeval had nitgenoodigd om als getuige bij het opmaken van een testament te fungeren; hij werd verzocht om op een bepaalden dag aan zijn kantoor te willen komen, ten einde kennis te nemen van eene zaak van groot belang.</p>
	<p>Het duurde nu niet lang of de Heer C vernam de gunstige beschikking ten zijnen opzigte genomen door den man, aan wien hij in der tijd eene beleefdheid had bewezen.</p>
	<p>Ook hier werd bewaarheid, dat eene goede daad steeds hare eigene belooning medebrengt, hoewel het stellig zeer zelden gebeurt dat zij zoo luisterrijk vergolden wordt.</p>
</text>
