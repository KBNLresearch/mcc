<?xml version="1.0" encoding="UTF-8"?>
<text>
	<title>BUITENLAND. Engelsche Post. LONDEN, Vrijdag 7 Julij (des Avonds).</title>
	<p>Het tweede kind van den kroonprins, dat gelijk men weet de namen ontvangt van Gcorge Frederik Ernst Albért, zal tot doopheffers hebben den Koning van Hanovcr, den kroonprins van Denemarken, den hertog van Saxen-Coburg en Gotha, den hertog van Cambridge, den prins van Deiningen, de Koningin van Denemarken, de gemalin van prins Lodewijk van IJesscn en de hertogin van Cambridge. — H. M. de Koningin der Nederlanden heeft eergisteren avond een bezoek afgelegd bij de gravin van Jersey. Gistere ochtend heeft H. M. eene geruime poos vertoefd in het Britsch museum. H.M. werd daar opgewacht door den Baron Bentinck, den Nederlandschen gezant. Des avonds vereerde H. M. den burggraaf Stratford de Redclifïc met een bezoek. Ook heeft H. M. een bezoek gebragt bij den beeldhouwer Evan Thomas en in diens atelier het standbeeld bezigtigd van wijlen den prins-gemaal.</p>
	<p>— De Morning Post zegt gemagtigd te zijn tot de verklaring, dat tot opvolger van Lord Westbury, den afgetreden lord-kanselier, zal gekozen worden lord Cranworth. Deze was reeds vroeger in een whigkabinet met die betrekking belast. Hij staat bekend als iemand van een edel karakter en onkreukbare regtschapenheid, maar niet als een man van veel talent, noch als regtsgeleerde van bijzondere bekwaamheid. — Lord Palmerston heeft, onder dagteekening van 6 dezer, eeue circulaire gerigt tot zijne kiezers, waarin hij verzoekt om de verlenging van zijn mandaat. Hij wijst daarbij op zijn verleden als den besten waarborg voor de toekomst. Gedurende de zes jaren dat hij deel van het bewind uitmaakte, is de welvaart van Groot-Brittannie in het algemeen toegenomen, niettegenstaande de noodlottige gevolgen van drie mislukte oogsten in lerland, en ondanks den tegenspoed in de fabriekdistricten ondervonden, ten gevolge van de aanzienlijke vermindering van katoen-invoer uit Amerika. De vrede met buitenl. mogendheden is bewaard, de binnenlandsche handel van vele belemmeringen bevrijd. Vandaar eene snelle vermeerdering van den rijkdom van het Vereen. Koningrijk. Het koloniale stelsel door de regering aangenomen, heeft goede vruchten opgeleverd, en Indië, alwaar de opstand is onderdrukt, gaat met rassche schreden voort op den weg van beschaving. Lord Pal merston eindigt aldus: Hoe langen tijd het nog aan dit kabinet zal gegeven zijn de aangelegenheden dezer groote natie to besturen, hangt af van de beslissing van het nieuw te kiezen parlement. Dit alleen kan ik zeggen, voer zooveel mij en mijne collega&apos;s betreft, dat bij eene onpartijdige beoordeeling van ons beheer, dit eene reden zal zijn om dezelfde welwillendheid te vinden als bij het ontbonden parlement. — Men verneemt het faillissement van de firma Scott Bell en C°., kooplieden op Oost-Indie, met een passief van ca. 800,000 £. — Uit Edinburg wordt gemeld, dat de kinderen van Dr. Pritchard, beschuldigd van vergiftiging, gisteren in het proces tegen hunnen vader als getuigen zijn gehoord. Zijn zoon, die elf jaren oud is, eu zijne dochter die den ouderdom van veertien jaren heeft bereikt, hebben verklaard, dat de beschuldigde in de beste verstandhouding leefde met hunne moeder en grootmoeder. De procureur-generaal heeft daarna de beschuldiging volgehouden. De verdediger van don beschuldigde heeft vooral getracht aantetoonen, dat al de spijzen, al de geneesmiddelen aan de beide vrouwen waren toegediend door Mary M&apos;Leod, een jong meisje, dat een vertrouwelijken omgang met den beschuldigde had en meende dat haar meester haar zou huwen, wanneer zijne vrouw overleed. De doctor bewaarde zijn vergif in eene ongesloten kast en wie zou nu durven beweren, dat het jonge meisje van die gelegenheid geen gebruik had gemaakt om vergif toe to dienen aan de personen, die haar in den weg stonden ? De beschuldigde had belang noch bij den dood zijner vrouw, noch bij die zijner schoonmoeder, welke hem in zijne geldelijke omstandigheid te hulp kwam. De beschuldigde, die over het geheel zeer kalm was, toonde zich hevig aangedaan bij de getuigenis, door zijne kinderen afgelegd. Men meende, dat de jury nog in den avond van denzelfden dag uitspraak zou doen. (Blijkens een telegram uit Edinburg van heden is Dr. Pritchard schuldig verklaard aan de hem ten laste gelegde misdaad en veroordeeld tot de straf des doods. Den 28sten Julij a. s. zal zijne teregtstelling plaats hebben.) — Uit Suez wordt gemeld, dat bij den storm welke in de Tafelbaai heeft gewoed op 17 en 18 Mei, de mailstoomboot Athens van Mauritius, benevens 17 andere schepen zijn vergaan. Bij de schipbreuk der Athens zijn ongeveer 70 personen om het leven gekomen. Dit schip behoorde aan de Union Steam Navigation Company en had een inhoud van on geveer 800 register tons.</p>
	<p>— Aan de Tirnes wordt uit Calcutta geschreven, onder dngteckening van 2 Junij, dat het zeer slecht met den handel in Indië gesteld is. Te Bombay moeten, naar eene matige berekening, bankroeten zijn ten bedrage van 25 millioen £. Slecht eene rijzing der katoenprijzen zou in dien nood te hulp kunnen komen. Op die rijzing bestond nog al uitzigt, ten gevolge van den geringen voorraad in het zuiden der Verccnigde Staten en wegens de verwachte mindere opbrengst van katoen in Indië. De commissaris van het gouvernement had voorloopig alle concessiea voor nieuwe planhen van landaanwinning en landverbetering geweigerd. — Volgens de jongste alhier ontvangen berigten, was de strijd in sommige gedeelten van Nieuw-Zeeland onderdrukt, maar over het algemeen luiden die berigten ongunstig met opzigt tot de gruwelijke tooneelen, waartoe het fanatisme van de volkstammen aldaar leidde. Aan den zedelijken invloed der Engelschen was een zware slag toegebragt en het liet zich niet aanzien, dat aan de zedelijke en godsdienstige beschaving daar te lande binnen kort iets zou kunnen worden gedaan. Het berigt dat een Anglicaansche zendeling, Volkner genaamd, door inlanders was vermoord en gedeeltelijk verslonden, wordt bevestigd. Hij werd omgebragt door lieden, door hem zclven tot het christendom bekeerd, maar vervallen tot een nieuw bijgeloof, een zamenraapsel van heidensche begrippen. — Het vermogen, door den president Abraham Lincoln nagelaten , wordt niet hooger geschat dan op 75,000 dollars, gedeeltelijk door hem bespaard nit zijn jaarlijksch tractement.</p>
</text>
