<?xml version="1.0" encoding="UTF-8"?>
<text>
	<title>LAATSTE BERIGTEN.</title>
	<p>WEENEN, 1 Julij. Volgens het Neue Eremdenblatt wordt in de militaire kringen bepaaldelijk verzekerd, dat dc regering voornemens is het geheele leger op voet van vrede te brengen, en het uitzigt te openen op nog verdere vermindering. BERLIJN, 1 Julij. De Staatsanzeiger deelt de onderhandeling mede, die den lsten Junij 1864 tusschen den minister von Bismarck en den prins van Augustenburg heeft plaats gehad, en waarvan de minister, op koninklijk bevel, onmiddellijk na den afloop al de bijzonderheden heeft opgeteekend. Uit het medegedeelde blijkt nu, dat de minister destijds de eischen van Pruisen uitvoerig heeft ontwikkeld, namelijk de eischen betreffende een kanaal tusschen de Noord- en Oostzee, alsook aangaande eene militaire en maritieme conventie en den afstand van grondgebied aan de uiteinden van het bedoelde kanaal. De prins had tegen al deze punten zwarigheden in te brengen en beschouwde de voorwaarden betreffende afstand van terrein en ook die aangaande de betaling der oorlogskosten als zoo onaannemelijk, dat zij in allen gevalle voor de stenden niet te verdedigen zouden zijn geweest. Hij maakte hierbij tevens de opmerking, dat de hertogdommen Pruisen niet geroepen hadden. Overigens scheen hij te hopen, met medewerking der stenden en van Oostenrijk, de aanspraken van Pruissen welligt gedeeltelijk te kunnen bevredigen. FLORENCE, 1 Julij. Het Giornale di Roma, sprekende over de zending van den Heer Vegezzi, zegt dat de Paus aan Koning Victor Emanuel een particulier schrijven heeft gerigt. om hem uit te noodigen een vertrouwd persoon te zenden, ten einde tot eene overeenstemming te geraken omtrent de belangen van de kerk en den staat. De Koning zond daarop den ridder Vegezzi, die verscheidene bijeenkomsten hield met den kardinaal Antonelli en het regtmatige erkende van de grondslagen, door den H. Stoel voorgesteld ; doch nadat Vegezzi de laatste instructiÃ«n was gaan vragen, is hij teruggekeerd met nieuwe voorstellen, welke da eerste te niet deden en eene overstemming onmogelijk maakten.</p>
</text>
