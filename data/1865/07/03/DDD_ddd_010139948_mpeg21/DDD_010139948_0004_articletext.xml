<?xml version="1.0" encoding="UTF-8"?>
<text>
	<title>Fransche Post. PARIJS, Vrijdag 30 Junij.</title>
	<p>Omtrent de aanstaande reis van het keizerlijk gezin schijnt het volgens de laatste beschikkingen zeker te wezen, dat de Keizer en de Keizerin zich in de eerste plaats naar Fontainebleau zullen begeven, waar de Keizerin gedurende den tijd verblijft , dat de vorst de onlangs uitgevoerde verfraaijingen vau Vichy in oogenschouw neemt. Met hetzelfde doel zal de Keizer vervolgens Plombières bezoeken, ten einde zich daarna weder te Fontainebleau bij de Keizerin te vervoegen-. Later gaat het doorluchtige echtpaar naar St. Cloud, van waar de Keizer een uitstapje naar het kamp van Chalons zal doen en vervolgens met de Keizerin naar Biarritz vertrekt. Dc reis van het keizerlijk gezin zal na. de sluiting der kamers plaats hebben. — De generaal de Franconnière, eerste adjudant van Prins Napoleon, heeft mede zijn» betrekking als zoodanig nedergelegd, zoodat het gevolg van den neef des Keizers thans in het geheel nit 5 persenen bestaat.</p>
	<p>— Onder de belangrijke wetsontwerpen, die wegens den grooten tegenstand, dien zij in den boezem van het Wetgevend Ligchaam ondervinden, tat de volgende zitting zullen worden uitgesteld, behoort ook dat tot afschaffing van het privilegie der makelaars. Die oppositie is echter minder aan de strekking van het wetsontwerp zelf, dan wel daaraan toe te schrijven, dat vooral de groote steden daardoor in de noodzakelijkheid zouden worden gebragt de gestorte waarborgsommen der makelaar» terug te betalen, waartegen de financiële toestand van de meesten hunner zich bepaald verzet. —■ Binnen eenige dagen zullen weder twee oorlogsschepen, namelijk het stoomadviesjagt Tartare en de stoomkanonneerboot Diligente naar Mexico vertrekken.</p>
	<p>— De Heer von Budberg is hier uit Petersburg teruggekeerd. Hij brengt nieuwe instructien mede omtrent het verschil van meening tusschen de Russische en Pransche regeringen betreffende het land, waar Nikitenkoff, beschuldigd van het plegen van een aanslag op een lid der Russische ambassade alhier, moet teregt staan. Deze zaak is dus waarschijnlijk thans hare regeling nabij. — De Heer Renan is hier over Marseille van zijne reis in Egypte teruggekeerd. — De Heer Tridon, de schrijver van dc dezer dagen in beslag genomen brochure les Hébertistes, heeft een brief aan le Temps gerigt, waaruit blijkt, dat nadat den 29sten Mei eene huiszoeking in zijne wening, bij gelegenheid der inbeslagneming van zijn weekblad Candide, heeft plaats gehad, de policie den 26sten Junij terugkeerde en eenige exemplaren van de brochure in beslag nam, die reeds den 14den Oct. des vorigen jaars het licht had gezien, zoodat er moeijelijk van eene vervolging wegens de bedoelde brochure sprake kan zijn, aangezien de wet van 26 Mei 1819 bepaalt, dat soortgelijke vervolgingen binnen zes maanden na da verschijning moeten plaats hebben. De policie heeft voorts thans het werkje les Petites Comédies de l&apos;Amour in beslag genomen. — Naar men weet, doet de graaf de Moynier, de zoon van den generaal van dien naam, den Heer ïhiers een proces aan, wegens de rol die hij den bedoelden krijgsoverste bij de beschrijving van den slag van Reims in de Geschiedenis van het consulaat en het Keizerrijk, doet spelen. De Heer Thiers heeft thans den Heer Baze, oud-questor der Wetgevende Vergadering, gekozen om hem als verdediger ter zijde te staan. — Onder den titel van VEmphyé is hier een orgaan der handelsbedienden van beiderlei kunne verschenen.</p>
	<p>— De Heer Chasseloup Laubat, minister van marine, heeft van den Keizer cene scherpe berisping ontvangen omdat hij een brief van Prins Napoleon, waarin deze veraocht om de aanstelling van een aalmoezenier op zijn jagt, onbeantwoord heeft gelaten. — Andermaal is het gerucht in omloop dat prins Lucien Bonapart* benoemd zal worden tot president van de keizerlijke commissie voor de tentoonstelling. — De beraadslaging, welke dezer dagen in het Wetgevend Ligchaam is&apos;gevoerd over de voordragt tot het_voorloopig in vrijheid stellen van beschuldigden, is in menig opzigt belangrijk geweest. De vraag, in hoever het noodig is om gevangenen buiten toegang te houden, is bij die gelegenheid in het breede besproken. De meerderheid heeft bepaald, dat voortaan in den regel een beschuldigde gedurende tien dagen buiten toegang zal kunnen worden gehouden, maar dat de regter van instructie dien termijn telkenmale zal kunnen verlengen, tot dat de maatregel niet meer noodig zal zijn: Verder is bepaald, dat de regter van instructie, vóór elke verlenging van den termijn, de zaak van den beschuldigde op nieuw zal moeten onderzoeken, en den ambtenaar van het&apos;openbaar ministerie van dat verlangen kennis zal geven. De voorloopige gevangenzetting is voorts afgeschaft, wat betreft misdrijven, waarop eene mindere straf dan tweejarige gevangenis wordt bedreigd. De wet is aangenomen met 190 tegen 28 stemmen. — De sints zoo lang geheerscht hebbende droogte heeft hier plaata gemaakt voor aanhoudenden regen, waaraan onze velden zoo zeer bc-, hoefte hadden. — De Heer Bermudez dc Castro heeft aan al de diplomatieke agenten van Spanje in het buitenland eene circulaire gerigt, houdende kennisgeving dat het Spaansche gouvernement voornemens is het koningrijk, Italië te erkennen. — Het gerucht dat de pauselijke nuntius te Madrid voornemens zo*, zijn te vertrekken, ingeval Spanje officiële betrekkingen. met Italië aan knoopt, is van grond ontbloot. — De generaal Prim, die zich op dit oogenblik nog te Parijs bevindt, heeft van een oom zijner vrouw zes millioen realen geërfd.</p>
	<p>— De homoeopatisehe geneeswijs begint, meer en meer veld te winnen. Bij koninklijk besluit zal eerstdaags te Madrid een homoeopatisehe cursus geopend en eene clinische school opgerigt worden, evenwel zonder aeademiich karakter en alleen bij wijze van wetenschappelijke proeve. Te Parijs heeft een aantal werklieden zich tot den Senaat gewend, met verzoek, om in de hospitalen, wanneer zij genoodzaakt mogten zijn tot deze dc toevlugt te nemen, de behandeling te mogen genieten, waaraan zij in de homoeopatisehe inrigtingen gewoon zijn. Dezer dagen werd te Londen geconstateerd, „at in het homoeopatisehe hospitaal aldaar, opgerigt onder het patronaat van de hertogin van Cambridge, reeds 2500 zieken zijn verpleegd geworden. Te Weenen bestaan twee hoemoeopatische hospitalen, waarin de lessen dagelijks bij de bedden gegeven worden; ook te Leipzig en Munchen bestaan homoeopatisehe clinische scholen.</p>
</text>
