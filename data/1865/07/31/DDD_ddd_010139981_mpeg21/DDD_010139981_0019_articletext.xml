<?xml version="1.0" encoding="UTF-8"?>
<text>
	<title>DE LEEUWEN IN ALGERIE.</title>
	<p>In het geschrift door den Heer Chassaing voor eenigen tijd in het licht gegeven, waarin hij zijne togten in het binnenland van Algerië beschrijft om, als een andere Girard, een verdelgingsoorlog tegen het leeuwenras te voeren, worden vele bijzonderheden aangetroffen omtrent den leeuw en zijne levenswijze; aan deze bron is het, dat wij het volgende ontleenen.</p>
	<p>Aan den voet van het gebergte la Chaïlla, ongeveer 28 kilometers van Batna verwijderd, treft men uitgestrekte wouden aan van eiken-, pijnen jeneverboomen en menige andere soorten, welke gedurende het gansche jaar met groene loofkroonen prijken, en wier stammen metj een schier ondoordringbaar kreupelhout zijn omringd. Deze wouden vormen een lievelingsoord voor den vorst der dieren. Des daags gedurende de hitte, houdt hij zich gewoonlijk verborgen tusschen het kreupelhout, en de algemeen aangenomen bewering, dat de leeuw zijn verblijf houdt in eene spelonk of&apos; rotsholte is gaheel bezijden de waarheid. Vol vertrouwen op zijne kracht, zoekt hij voor zijn leger geene andere plaats dan het digte kreupelhout&quot;; daar vleit hij zich des daags neder, en de scherpte zijner zintuigen is inderdaad zoodanig, dat hij zich daarop veilig kan verlaten. Het minste geritsel door een naderenden vijand gemaakt, wordt door hem waargenomen, zoodat het als -onmogelijk mag worden beschouwd om hem onbemerkt te naderen. In den regel verlaat hij zijn leger bij het vallen van den nacht en volgt dan de paden, welke die wouden in allerlei rigtingen doorkruisen. Gebeurt het dat eenig roofdier zijne rust stoort, dan laat hij een vreeselijk gebrul hooren, dat echter weldra verstomt, dewijl het instinct hem zegt, dat hij noch zijn vijand, noch zijne prooi zou kunnen naderen, ingeval hij op die wijze voortging met zijne woede lucht te geven. Nu eens als eene kat op den buik voortsluipende, dan met een geduchten sprong zich ijlings voortbewegende, blijft hij telkens stilstaan en slaat hij bespiedend den blik in het rond, doorboort hij als het ware elk boschje en waagt zich niet andermaal vooruit, dan nadat hij zich heeft overtuigd dat hem geen bevaar bedreigt. Gebeurt het bij dergelijke gelegenheid, dat het geblaf van een hond het naderen van den leeuw verraadt, dan trekt hij zich terug in het kreupelhout, want hij weet, dat de hond de gewone medgezel is van den menseh; hij houdt zich dan doodstil totdat het gevaar, naar hij onderstelt, is geweken. Wordt hij door honger gekweld, dan begeeft hij zich des nachts naar deze of gene hoeve, alwaar hij door het zintuig van den reuk geleid , een stuk vee tracht te rooven. Eene palisadering ter hoogte van 8 a 10 voet is geene hindernis op zijn weg. Met eenen zet is hij binnen da omheining, welke het vee moet beschutten, en niet lang daarna keert hij langs denzelfden weg terug met zijne prooi op den rug, zoo verbazend is zijne spierkracht. Heeft hij de gelegenheid niet om zijne prooi weg te slepen, dan likt hij het bloed op van het vermoorde dier en menigwerf wordt meer dan een stuk vee dood gebeten, alvorens hij zich verwijdert. Wordt hij door honger gekweld en op zijn rooftogt niet overvallen, dan sleept hij zijne prooi een eind weegs voort, waar hij haar met zijne tanden en klaauwen van een rijt en zich derwijze verzadigt, dat hij niet meer eten kan. Na verloop van 3 a 4 dagen keert hij naar de plek terug, waar hij een gedeelte van zijne prooi heeft achtergelaten , want dat de leeuw niet andermaal tot zijne prooi terugkeert, is louter dwaasheid, een sprookje, steunende op de onbekendheid met zijne levenswijze. In tegendeel, heeft hij geene gelegenheid gevonden om versch wild te vangen, dan eet hij van het oude, totdat het vleesch tot verrotting is overgegaan, hetgeen zelfs in de schaduw van een woud niet lang uitblijft.Wat hij tegenkomt op zijn rooftogt, wordt vermoord. Paarden, ossen en muilezels, welke in de vlakte weiden, valt hij echter niet aan; hij tracht ze te verjagen en zij, die hunne toevlugt zoeken in het gebergte of in het woud, vallen spoedig onder zijne klaauwen. De leeuw vergenoegt zich dan niet met een enkel stuk vee te dooden, maar het is bekend, dat een leeuw op eenen dag 45 stuks paarden, muilezels, schapen, enz, heeft vermoord.</p>
	<p>in Algerië vindt men drie verschillende soorten van leeuwen, die dit met elkander gemeens hebben, dat zij allen even gevaarlijk zijn. De roodbruine leeuw is de grootste; dan volgt de zwarte leeuw, welks dikker en meer gedrongen van gestalte is dan de eerstgemeldesoort; de grijskleurige is de kleinste van de drie soorten. Onder de welpen en de jonge leeuwen treft men in den regel even vele mannetjes als wijfjes aan. Onder de volwassen leeuwen is dit echter niet het geval, want net aantal leeuwinnen overtreft minstens vier maal dat der leeuwen. De jjorzaak van dit verschijnsel moet gezocht worden in den minnennijd der leeuwen, die onderling een bloedigen strijd voeren om de leeuwinnen, die zij het hof maken. Menschen valt de leeuw bijna nooit aan, tenzij men hem in den weg treedt en vertoornt. Is dit echter gebeurd, dan verscheurt hij hem niet, maar laat het lijk liggen, dat weldra eene gemakkelijke prooi wordt van hyena&apos;s en ander roofgedierte. De &apos;leeuwen en panthers in Algerië klauteren niet in het geboomte, zoodat men daarin eene veilige schuilplaats vindt, indien men zoo hoog zit, dat de leeuw den vingteling met een sprong niet kan bereiken, dat wil zeggen, indien men de voorzigtigheid heeft gehad om ruim 4el hoog te klauteren. In Aures, in de nabijheid van Batna en in vele andere oorden van Algerië worden leeuwen in grooten getale aangetroffen, ten gevolge waarvan aanmerkelijke schade door de bewoners wordt ondervonden. Hoe groot die nadeelen zijn, kan het dae&apos;J.ijkst uit de onderstaande berekening worden nagegaan. Een leeuw rooft in die streken een schaap per dag, het stak getaxeerd op 12 franken, dat is per jaar . . . 4380 frs. Een os per maand a 50 frs 600 » Een paard of muilezel per twee maanden, geschat op 400 frs 2400 // of per jaar 7380 frs. De totale schade in Aures door leeuwen aangerigt wordt geschat per jaar op .&quot; 192,800 frs. en in Bv Arif op 479,000 //</p>
	<p>derhalve op een totaal van 671,800 frs. Dat ieder leeuwenjager in die en andere oorden van Algerië door de bewoners als een vriend en redder wordt beschouwt, behoeft na het bovenstaande niet meer te worden betoogd.</p>
</text>
