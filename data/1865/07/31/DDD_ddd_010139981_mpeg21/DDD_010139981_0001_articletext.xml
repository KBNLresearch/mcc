<?xml version="1.0" encoding="UTF-8"?>
<text>
	<title>Zondags-Editie. BUITENLAND. Engelsche Post. LONDEN, Vrijdag 28 Julij (des Avonds).</title>
	<p>&apos; Er zijn schikkingen gemaakt om een aantal evolutien uit te voeren, voorstellende een gecombineerden militairen en maritiemen aanval op Woolwich doekyard, die verdedigd zal worden door eene brigade artillerie. De operatien zullen Zaturdag namiddag ten zes ure fen aanvang nemen. Het vuur zal geopend worden door de Fisgard. Na eene wederzijdsche kanonnade zal eene afdeeling, gedekt door het vuur van de Eisgard, trachten te landen en de werf te beklimmen. De verdedigers zullen na een hardnekkig gevecht de aanvallers dwingen om naar hunne booten terug te keeren. Een groot aantal nieuwsgierigen zal ongetwijfeld dit militaire schouwspel bijwonen. — Aan de beurs is sprake van nieuwe Amerikaansche leeningen, die gesloten znllen moeten worden. Zooveel is intusschen zeker, dat de openbare schuld dezer dagen sterker is toegenomen, dan de middelen ter aflossing. De minister van financiën heeft nu 20 millioenen dollars geleend per week tegen 7.30 pCt. rente. Déze enorme uitgaaf is veroorzaakt door de uitbetaling van de armee en de transportkosten voor de militairen. — De spoorweg-opzigter, aan wien het op 8 Junij op de Zuid- Oostbaan voorgevallen ongeluk is te wijten, is tot 9 maanden gevangenzetting veroordeeld geworden. Bij deze gelegenheid wordt echter gewezen op de hoogst gevaarlijke snelheid, welke aan sommige treinen wordt gegeven; bij het bedoelde ongeluk bedroeg die niet minder dan 50 Engelsche mijlen in het uur. — De gifmenger Dr. Pritchard is heden ochtend te Glasgow met den strop ter dood gebragt. Onder de galg staande erkende hij nogmaals de regtmatigheid zijner veroordeeling. Het getal der toeschouwers wordt op ten minste 20,000 geschat. Hij was geboren in het jaar 1825. Zijn vader is officier bij de zeemagt. — Het leggen van den trans-atlantischen kabel gaat tot heden naar wensch; blijkens een telegram van heden ochtend 9u. 50 m., door den Great Eastern langs den kabel afgezonden, waren in het laatste etmaal wederom 1650 zeemijlen uitgevierd. De seinen waren uitmuntend en het weder was fraai. (Zie echter telegram.) — Nabij Sheerness is gisteren ochtend eene van Londen komende stoomboot zoo geweldig aangevaren door een rijks-stoomsehip, dat verscheiden personen van eerstgenoemd vaartuig in het water geraakten, waarvan enkelen verdronken.</p>
	<p>— In de driemaandelijksche vergadering der kamer van koophandel van Manchester, jl. Woensdag aldaar gehouden, werd door een lid de aandacht gevestigd op h.t gemis van&quot; betrouwbare opgaven van den voorraad katoen te Liverpool. en de kamer aanspoord om te onderzoeken wet er te doen zou zijn om daarin te -.oorzien. Op het einde van het vorige jaar bleek het, zeide hij, dat te Liverpool 114,000 balen katoen meer iv voorraad waren dan er naar de wekelijks door makelaars openbaar gemaakte opgaven zijn moesten; het was dus klaarblijkelijk, dat de wekelijksche opgaven gedurende eenigen tijd onjuist waren geweest; en desniettemin ontving men thans weder wekelijksche opgaven, waarin de onjuiste opgaven van het vorige jaar als term van vergelijking gebezigd werden. Daarop werd medegedeeld, dat de kamer gezamenlijk met de maatschappij van katoenspinners in den loop dezes jaars eene afspraak met de Liverpoolscho katoenmakelaars had gemaakt, volgens welke om de drie maanden een staat van den voorraad katoen openbaar gemaakt zou worden, waardoor de herhaling van zulke dwalingen, als in het vorige jaar waren begaan, voortaan, naar men hoopt, zou worden verhoed. — Volgens den Dublin Express worden uit alle deelen van lerland de meest verblijdende berigten omtrent de te veld staande gewassen ontvangen. Hier en daar is bereids een aanvang gemaakt met het snijden der tarwe, waarvan de opbrengst hoogst voldoende is.</p>
</text>
