<?xml version="1.0" encoding="UTF-8"?>
<text>
	<title>Duitsche Post.</title>
	<p>WEENEN, 27 Jnlij. De troonrede, met welke heden de zittingen van den rijksraad gesloten zijn, wordt algemeen beschouwd als de zwanenzang van de Februarij-staatregeling. Zij heeft over het geheel een slechten indruk gemaakt. Men had gezegd dat de troonrede eene zinsnede zou bevatten, waarbij de weder-bijcenroeping van den rijksraad in het vooruitzigt werd gesteld. Dit heeft zich niet bevestigd. Van de constitutie werd geen woord gerept en wat van de gemeenschappelijke behandeling der rnks-aangel egenheden wordt gezegd, kan te minder bevredigen, omdat men weet dat daarmede een zoogenaamde senaat wordt bedoeld, welke geene beslissende stem zal hebben.</p>
	<p>BERLIJN, 29 Juiij (des Ochtends). Het berigt van sommige Oosten- &apos; rijksche bladen, dat ten gevolge eener verklaring van den Pruisischen gezant, den graaf von der Goltz, in de bijeenkomst te Regensburg was besloten om meer toegevendheid te betoonen jegens Oostenrijk wat betreft de Sleeswijk-Holsteinsche kwestie, wordt in goed onderrigte kringen tegengesproken. De Pruisische regering blijft in beginsel vasthouden aan hare vorderingen van Februarij, doch kan bij de onderhande- ; lingen met den Oldenburgschen candidaat eenige wijzigingen in die vor- | deringen brengen, omdat de groothertog als bondsvorst meerdere waar- ; borgen aanbiedt dan de Erfprins van Augustenburg, met betrekking tot de nakoming daarvan. Het berigt der Neue Freie Presse, dat de candidatuur van den groothertog van Oldenburg door Pruisen is opgegeven, wordt ongegrond verklaard. — Een rescript des ministers van policie van 22 dezer, dat aan al de regeringspresidenten in de verschillende provinciën is toegezonden, luidt: //Naar .aanleiding van het beraamd afgevaardigdenfcest te Keulen, hebben de dagbladen talrijke mededeelingen, nameiijk brieven van het feestcomité, zoowel als van andere leden der uitgenoodigde afgevaardigden medegedeeld, welke ontwijfelbaar overtredingen van het wetboek van strafregt, inzonderheid van §§ 101 en 102 daarvan, behelsden. De voortduring van dit misbruik moet beslissend worden tegengegaan, en derhalve moeten alle dagbladen, die, in verband met deze aangelegenheid, mededeelingen van straf baren inhoud, hetzij in eigen artikelen, hetzij in het overnemen van andere mededeelingen, redevoeringen, enz., behelzen, tijdig in beslag genomen worden. De koninklijke regerings-president gelieve aan de politieambtenaren ten spoedigste de noodige voorschriften te geven, enz.&quot; — Door de policie zijn weder bladen in beslag genomen, als de Oder Zeitung van 26 Julij, wegens het daarin voorkomend hoofdartikel en de Niedtrschl. Zeitung van den 25sten, wegens een artikel over het feest der afgevaardigden te Keulen. Het geconfis ceerde N°. der Rhidnisché Ztg. van Zondag werd weder aan den uitgever ter hand gesteld, maar tevens het N°. van Maandag in beslag genomen. — In den avond van 25 Julij heeft in het Brohlthal, niet ver van Coblenz, aan dea linkeroever van den Rijn, eene wolkbreuk plaatsgehad , die onder de te velde staande gewassen groote verwoestingen aangerigt heeft en waarbij vier menschen het leven verloren hebben. Door den met groote kracht en in vervaarlijk groote hoeveelheid nederstroomenden regen is ook een gedeelte &apos;van den spoorweg, nabij Coblenz , tijdelijk in het ongereede geraakt. — Naar men meldt heeft de directeur van policie en senator Vogler te Altona verklaard, zijn ontslag te zullen nemen wanneer hem geene voldoening wordt gegeven wegens de gevangenneming des Heeren May, in zoover de gestelde magt daarbij is voorbijgegaan. Volgens de Nat. Ztg. heeft de burgemeester van Altona, de Heer Staden, zich bij dit protest niet aangesloten. — Aangaande het gebeurde te Altona wordt gemeld , dat in den vroegen ochtend van 2ï&gt; de_er het huia v*n den Heer May »lda_r werd omsingeld door eene afdeeling infanterie. Men voerde den nog rustenden bewoner, nadat soldaten hem behulpzaam waren geweest bij het aantrekken zijner kleederen, in eene vigilante naar het stationsgebouw van den spoorweg en met den eersten trein naar Rendsburg. Dit alles had plaats zonder voorkennis van de policie van Altona. De Heer May is een Pruisisch onderdaan van de Israëlitische belijdenis, geboren in Silezie, laatstelijk hoofd-redacteur van de Schhswig-Ho&apos;st-imsche Z-itung en in die betrekking een ijverig voorstander van de Augustsnburgsche partij in de hertogdommen. Toen hij zich (iezer dagen, bij gelegenheid van het schuttersfeest, te Bremen bevond, heeft hij aldaar in redevoeringen en fee-itdronken de Sleeswijk-Holsteinsche politiek van Pruisen zeer vrijmoedig beoordeeld, en de gelegenheid niet verzuimd om met veel lof melding te maken van den Erfprins van Augustenburg. Volgens sommigen is dit optreden van den Heer May te Bremen de naaste aanleiding tot zijne gevangenneming geweest; anderen schrijven haar ook toe aan de anti-Pruisische rigting Van het door hem bestuurde dagblad. De Nordd. A&apos;lg. Z i&apos;u«g zegt, dat de gevangenneming niet is veroorzaakt door een persdelict, maar aan eene andere staatkundige handeling moet worden toegeschreven. //Er bestaat&quot; zegt het ministeriele blad //in de hertogdommen zekere partij, welke niet alleen eene verandering van de tegenwoordige regering wenscht, maar daartoe ijverig werkzaam is, en dit nu valt onder de cathegorie van hoogverraad. Op dit oogenblik zijn Pruisen en Oostenrijk de eenige regtmatige bezitters van het land en de poging om het eenen vreemden pretendent tot opperheer te geven, is evenzeer hoogverraad.&quot; Of de ma itregel, welke overigens slechts de voorbode schijnt te zijn voor meer ingrijpende, wettig is, laat het blad in het midden. Aan de NordseeZg. wordt uit Bremen het volgende geschreven: //Toen de Heer May, die te Bremen van den aanvang af met achterdocht werd gadegeslagen, bij zijne feestrede liet doorschemeren dat hij over den hertog van Augustenburg zou spreken, gaf een lid van het comité hem bedektelijk een wenk om zich van personaliteiten te onthouden en dat van dezen alzoo geene sprake behoorde te zijn. Dat men overigens nevens den grooten slag, welken men met de zending van den Heer May meende te slaan, ook kleinere middelen tot agitatie niet verzuimde, blijkt daaruit, dat men o. a. op het feest-terrein zeep had met de beeldtenis van den Augustenburger. Het blijkt echter niet dat deze en andere pogingen om eene agitatie te weeg te brengen, vrucht droegen.&quot; — De Koning van Denemarken is voornemens in den loop der maand Augustus Jutland te bezoeken en in de eerste dagen van September de inwijding van den spoorweg naar Euhnen bij te wonen. — Uit Petersburg wordt onder dagteekening van 25 Julij gemeld, dat de dagbladen van dien dag het programma hadden bekend gemaakt, van de plegtige eedsaflegging van den Grootvorst-troonopvolger bij gelegenheid zijner meerderjarigheid. De plegtigheid heeft plaats in den hofkathedraal. Na het verrigten van een dankgebed voert de Keizer den Grootvorst naar de lessenaar, waarop zich liet kruis en het evangelie bevinden; laatstgenoemde legt daarop den eed van trouw aan den regerenden Keizer en aan het vaderland af, alsmede de belofte tot instandhouding der troonopvolgings-regten. Bij een salvo van 301 schoten van de Peter Paulsvesting en het luiden der klokken wordt het Te Deum gezongen.</p>
	<p>FRANKFORT, 29 Jnlij. De Koning en de Koningin van Saksen zijn, naar men uit Munchen meldt, op het kasteel Possenhofen aangekomen om hunne dochter, de Hertogin Sophie van Beijeren, te bezoeken. Bij hunne aankomst te Munchen werden zij door den ex-groothertog van Toscane, Ferdinand IV, begroet, die tot dat einde van Lindau naar Munchen was gekomen. Het vorstelijke paar is voornemens om na eenigen tijd op Possenhofen te hebben doorgebragt, eene reis naar Zwitserland te ondernemen.</p>
	<p>— Het gerucht dat de Keizer van Oostenrijk, de Koningen van Pruisen, Beijeren en Saksen, in Gasteia bij elkander zullen komen met het doel te trachten de grondslagen voor eene definitive regeling der Sleeswijk-Holsteinsche kwestie vast te stellen, heeft zich tot heden nog niet bevestigd. Integendeel verzekert men, dat uit alles blijkt dat het kabinet van Bernjn bij zijne taktiek, om aan den voorloopigen toestand in de Elve-hertogdommen voor alsnog geen einde te maken, blijft volharden.</p>
	<p>— De groothertog van Baden is eergisteren van Baden-Baden naar Trouville vertrokken, met het doel om de zeebaden te gebruiken. Op zijne reis zal hij aan Keizerin Eugenie te Fontainebleau een bezoek brengen; ■waarschijnlijk zal hij tot aan het einde der maand Aug. te Trouville vertoeven. De groothertogin van Baden is voornemens met den erfgroothertog en prinses Victoria haren gemaal in het begin van Aug. naar voornoemde badplaats te volgen. — Volgens berigten uit Berlijn zal de prins van Hohenlohe in de volgende week op last der Pruisische regering eene tweede reis naar Noordelijk Sleeswijk ondernemen, en wel ter begeleiding van graaf Reventlow, om andermaal den staat van zaken aldaar op te nemen. — De Wurtembergsche Tweede Kamer heeft dezer dagen de volgende credieten verleend: voor het herstellen der bisschoppelijke gebouwen te Rottenburg 7000 fl.; als staats-subsidie voor het herstellen van het koor der domkerk aldaar 12,000 fl.; als staats-subsidie voor het bouwen van onderwijzers-woningen 40,000 fl., voor het bouwen van acht nieuwe predikants-woningen 100,000 fl., en voor het bouwen van eene dusgenaamde Kurzaal te Friedrichshafen 15,000 fl. Eene aanvraag om 100,000 fl., gelijkelijk te verdeelen tusschen de protestantsche en de katholieke gemeenten te Stuttgart, en te besteden voor het bouwen van eene katholieke en eene vierde protestantsche kerk aldaar, is door de Kamer op 60,000 fl. gesteld geworden. Verworpen, met 40 tegen 29 stemmen, is het voorstel om voor het bouwen van eene nieuwe garnizoenskerk te Ulm 15,000 fl. af te zonderen, en wel op grond, dat garnizoenskerken langzamerhand overbodig geworden zijn; dat de militairen hunne stichting behooren te zoeken ter plaatse, waar ook de burgers die vinden, en dat er in de kathedraal te Ulm overvloed van ruimte is voor burgers en militairen. , — Sedert drie vierendeel jaren zwerft in Duitschland rond een persoon , met name Jonas Badal uit Urumiah, die voorwendt een diaken te zijn van de Nestoriaansche kerk en gelden inzamelt voor de oprigting van een weeshuis in genoemde plaats. Het gelukte hem binnen een korten tijd 1800 th. bijeen te zamelen. Het is thans aan de bemoeijingen van Dr. Fabri te Bannen en van Prof. Schlottm_mn te Bonn gelukt, genoemden Badal als een bedrieger te ontmaskeren en van het door hem onregtmatig verkregen geld nog 1100 th. te redden.</p>
</text>
