<?xml version="1.0" encoding="UTF-8"?>
<text>
	<title>DE BRAND VAN DE NELSON, MET LANDVERHUIZERS BEVRACHT, OP ZIJNE REIS NAAR AMERIKA.</title>
	<p>In den ochtend van den 26sten Junij jl. bevond de William Nelson, met 532 landverhuizers en equipage aan boord, zich op den Atlantischen oceaan, op een afstand van ongeveer 900 mijlen van Noord-Amerika, het land waarheen het schip bestemd was. Niets deed het vreeselijke onheil vermoeden, hetwelk de groote meerderheid der passagiers en het trotsche vaartuig binnon weinig tijds zou treffen. Met het doel om het verblijf tusschendeks gezonder te maken vopr de passagiers, had de kapitein bevolen dat bedoeld gedeelte zou worden berookt. Volgens gewoonte had men zich tot dat einde bediend van teer en hetzelfde voorbehoedmiddel, zonder inachtneming van de vereischte voorzigtigheid gebezigd, hetwelk vroeger den ondergang van de Austria veroorzaakte, had hier een dergelijk eneven noodlottig gevolg, namelijk het verbranden van het schip en hét ellendiglijk omkomen van honderde personen. Een der passagiers aan boord van de William Nelson, dien het buitengewone geluk ten deel viel om met vrouw en vier kinderen te worden gered, namelijk de Heer Wilhelm Rothstein, heeft de volgende schildering van het vreeselijk onheil gegeven, in een brief aan zijne ouders toegezonden en door laatstgemelden in de Elberfelder Zeitung openbaar gemaakt. Zijn verhaal luidt als volgt. //Des namiddags ten 1 ure ongeveer van den 26sten Junij barstte de brand uit, terwijl men bezig was met het schip tusschendeks te berooken. Naauwelijks sloegen de vlammen naar buiten, of er ontstond eentooneel van de schromelijkste verwarring. De menigte , welke handenwringend in radelooze ontsteltenis dooreen liep, was zoo groot, dat de weinige passagiers en manschappen der equipage, die de handen in een poogden te slaan, om den brand te blusschen en bij voldoende ondersteuning hem stellig meester zouden zijn geworden, spoedig alle hoop op slagen moesten opgeven. Weinige minuten nadat wij de eerste sporen van den brand hadden bespeurd, sloegen de vlammen uit alle luiken opwaarts. Er kon schier aan geene blussching van het verwoestende element meer gedacht worden.</p>
	<p>_oodra ik bespeurde &apos;dat alle hoop op het behoud van het vaartuig vervlogen was, trachtte ik mijne vrouw en vier kinderen door de zaamgepakte menigte heen te voeren naar het achterdek, hetgeen ik na ongelooflijke inspanning van krachten eindelijk bereikte. Ik hield in eiken arm een mijner kinderen, twee jonge meisjes, omklemd, had onmiddellijk voor mij mijn oudste zoontje, een knaap van 10 jaren, en voor hem bevond zich mijne vrouw met het kleinste kind op den arm, die ik allen met schier bovenmenschelijke kracht voor mij uit en door de digt opeengepakte menschenmassa heenstuwde.</p>
	<p>//Toen ik het achterdek bereikt had, zag ik dat de kapitein, geholpen door den eersten stuurman, eene der sloepen te water gelaten, waarin reeds verscheidene passagiers der eerste klasse hadden plaats genomen. Zonder mij om al het tegenstreven te bekommeren, wierp ik zoo bedaard mogelijk mijne vier kinderen in de sloep, verschafte mijne vrouw daarin mede eene plaats, hetgeen mij niet weinig moeite kostte,dewijl al de passagiers in de sloep aanwezig, om strijd pogingen in het werk stelden om mijn voornemen te verijdelen. Niettegenstaande dit alles, zag ik mijne volharding eindelijk met een gunstig gevolg bekroond. //Zoodra de mijnen zich betrekkelijkerwijze buiten gevaar bevonden, zag ik om mij heen, ten einde dekens, voedsel en andere voorwerpen, magtig te worden, onontbeerlijk om de in zoo verre geredden in het leven te kunnen bewaren. Het zou mij gelukt zijn hierin te slagen, had de sloep zich niet derwijze van boord verwijderd, dat er geene mogelijkheid bestond om hun het benoodigde toe te werpen. Dit was geschied om het zinken der sloep te verhoeden door den te grooten aandrang dergenen, die zich op die wijze in veiligheid zo_den trachten te stellen. //Dewijl de kapitein en eenige andere personen geneigd bleken te zijn eene laatste poging aan te wenden om, zoo mogelijk, het schip en daardoor het leven van zoo velen te redden, riepen wij de meest beraden mannen bijeen. Telken male leden wij schipbreuk ep de radeloosheid der menigte. Doof voor de stem der rede en der overtuiging, liepen honderde mannen en vrouwen weeklagende en jammerende dooreen, zoodat de kapitein en de weinigen, die met mij hulp wilden aanbrengen, herhaaldelijk werden omgeworpen. //Het was nu niet twijfelachtig meer,, dat ik op eigen redding bedacht moest zijn, indien ik vrouw en kinderen ooit wilde terug zien. Na mij yan mijne bovenkleederen te hebben ontdaan, sprong ik uit het want in zee in de rigting, waarin ik eene der sloepen had gezien, welke misschien de mij zoo dierbare personen bevatte. //Het duurde niet lang of ik kwam weder boven, en een goed zwemmer zijnde, zette ik terstond koers in de rigting van de naastbij zijnde sloep, in de hoop spoedig gered te kunnen worden. Ik vorderde buitengewoon snel, dewijl ik grootendeels door de strooming werd medegevoerd en bereikte derhalve weldra het zoo vurig door mij beoogde doel. //Met luide stem riep ik de passagiers toe, die zich in de sloep bevonden, dat zij mij zouden helpen en mij in het vaartuig opnemen. Maar hoe zal ik mijne ontsteltenis, mijne grenzenlooze teleurstelling schilderen, toen men weigerde mij op te nemen! Ik hoorde het smeekenen schreijen mijner vrouw en mijner kinderen, die de harten der overigen trachtten te vermurwen; ik vernam hun gekerm en moest ontwaren, dat zij te vergeefs de handen ten hemel hieven en voor mijn behoud op hunne knieën baden. Ziende dat niets mogt baten, zwom ik voort om eene deiandere sloepen te bereiken.</p>
	<p>//Nadat ik ongeveer een half uur had rondgezwommen en nergens eene sloep gewaar werd, gevoelde ik dat de krachten mij begaven. Op het oogenblik dat ik geheel uitgeput was en niet anders dan de dood voor I oogen zag, klonk mij eene bekende stem in de ooren, welke mijn moed deed herleven. Ik wierp mij op den rug, ten einde te kunnen rusten en adem te halen. Het bleek nu, dat eene jonge vrouw, die zich op eene ra van het inmiddels bijna verbrande schip had gered, zich in mijne nabijheid bevond en dat zij mij had toegeroepen, en den moed en de hoop in mijn boezem had doen herleven. Ik was intusschen derwijze uitgeput, mijne krachten waren zoodanig gezonken, dat ik niet in staat was om de ra te bereiken, de eenige toevlugt welke mij nog overbleef om mijn leven te redden.</p>
	<p>//De jonge vrouw sprak mij echter voordurend moed in en gedeeltelijk door eigen pogingen, gedeeltelijk met hare krachtige hulp gelukte het mij tenlaatste om plaats te nemen op de ra. Na verloop van 20 minuten ongeveer werden wij beide in eene der sloepen opgenomen en het duurde niet lang of wij ontmoetten de sloep, in welke zich mijne vrouw en kiuderen bevonden en die ik diep ontroerd aan mijn hart drukte. //Op het oogenblik toen ik mijne dierbare vrouw en kinderen omhelsde ,_ gevoelde ik het ongelukkige van den toestand niet, waarin wij verkeerden. Toen het onbeschrijfelijke gevoel van vreugde, dat ons gemoed aanvankelijk doortintelde, had plaats gemaakt voor eene koele beschouwing der omstandigheden, waarin wij elkander zoo wonderbaarlijk hadden teruggevonden, begrepen wij de uitgestrektheid van de gevaren welke ons omringden. Geene bete proviand, geen druppel water hadden wij aan boord en op den wijden oceaan was geen middel tot redding zigtbaar!</p>
	<p>//Den volgenden ochtend ten 5 ure zonk de William Nelson voor onze blikken in den diepen schoot der baren. Ook de overige sloepen hadden wij uit het gezigt verloren. In welken toestand wij toen verkeerden , van de gansche mensejiheid verlaten op den onmetelijken oceaan ronddolende, dit kan door niemand worden begrepen, die niet dergelijk treurig lot heeft ondervonden.</p>
	<p>//In de hoop dat wij een schip zouden ontmoeten, werd de steven in noordwestelijke rigting gewend. Nu begonnen zich de vele kwalen, waaraan wij waren blootgesteld, allengs meer en meer te doen gevoelen. In de eerste plaats bevonden wij ons in de slechtste sloep, die wij aan boord hadden gehad. Onophoudelijk moesten verscheidene personen bezig zijn om het binnendringende water uit te hoozen en niettegenstaande voortdurend meer handen aan het werk werden gezet, klom het water al hooger en hooger. Ten 11 ure v. m. van den tweeden dag, dien wij op zee doorbragten, zaten wij tot aan de knieën in het water, zoodat de invloed der aanhoudende en langdurige koude zich eindelijk openbaarde door eene toenemende gevoelloosheid van de beenen. //De kwellingen van honger en dorst beschrijf ik niet; zij waren vreeselijk, boven alle bedenking schrikkelijk, hoewel zij nog werden overtroffen door het leed, dat mijne ziel doorboorde, wanneer ik de blikken sloeg op mijne arme kinderen. Herhaaldelijk heb ik op het punt gestaan om mij in de zee te werpen, wanneer mijne kinderen mij om lafenis vroegen tot stilling van den honger of den dorst en ik niets had om hen te verkwikken, terwijl er geene mogelijkheid scheen te bestaan om hun lijden te verzachten.</p>
	<p>//Eindelijk ontdekten wij een zeil aan den horizon! Het was 4 nre des namiddags van den 28sten Junij? Met inspanning van alle krachten roeiden wij in die rigting. Het kleed mijner vrouw, hetwelk onze eenige beschutting tot heden was geweest tegen de nachtelijke koude, werd als noodsein geheschen. Behoef ik te zeggen, dat wij met ademlooze spanning de blikken onafgewend gevestigd hielden op het vaartuig, van hetwelk wij onze redding verwachtten uit den vreeselijken toestand, waarin wij ons bevonden? Geen woord werd vernomen; slechts bange zuchten ontsnapten van tijd tot tijd den fel geprangden boezem. Eindelijk ging er een gejuich op. Een luid: hoezee! klonk over de wateren, want het schip had eene vlag geheschen, ten teeken dat men ons had bespeurd.</p>
	<p>//Ongeveer een uur later vertoonde zich een tweede schip, eene stoomboot, welke insgelijks naar ons toe stevende. Het eerste schip behoorde in eene Russische haven te huis; de stoomboot, welke ons aan boord nam, was de Lafayette, van _$Tew-York naar Havre bestemd. Van alles beroofd, werden wij door de equipage en de passagiers der Lafayette op de welwillendste wijze van de noodigste kleedingstukken, enz, voorzien. //Het Russische schip Mercury heeft 22 schipbreukelingen van de William Nelson gered, hetgeen met onze 43 personen in de sloep dooide Lafayette opgenomen, een totaal van 65 geredde schipbreukelingen van de 532 passagiers en equipage van de William Nelson uitmaakt.&quot; _,</p>
</text>
