<?xml version="1.0" encoding="UTF-8"?>
<text>
	<title>FRANSCHE BRIEVEN. PARIJS, Vrijdag 28 Julij.</title>
	<p>//Er is geen troost meer en geene hoop dan bij Allah; hij alleen is groot.&quot; |, . Deze zinsnede uit den Koran is mij m het geheugen gekomen door de aanwezigheid van Abd-el-Kader, die, wat men daartegen ook moge inbrengen, met zijne Circassische schoonheid van 18, zijn Georgisch meisje van 16 jaren en zijn beer, van wiens ouderdom en geslacht ik mij nog niet heb kunnen overtuigen, de lion van den dag is. Abd-el-Kader overal; in de dagbladen , in hetßois de Boulogne, in het Hippodróme, in de schouwburgen. Inzonderheid de schouwburgen, groot of klein ,al of niet gesubsidieerd , verlangen ten minste voor een avond met de hooge tegenwoordigheid van den ex-Emir vereerd te worden. Men moet dan ook bekennen dat de aankondiging : _ Abd-el-Kader zal de voorstelling van morgen avond bijwonen&quot; een uitmuntend middel is om de ledige stoelen en banken te vullen.</p>
	<p>Het Hippodróme gaf het voorbeeld, doer met reusachtige letters aan te kondigen: //De secretaris van den Emir __1 den knoop leggen, welke door fhomme ala eorde dadelijk weder zal losgemaakt&apos;worden.&quot; Nu vraag ik: wie die maar eenig gevoel en zin veor kunst heeft kan de verleiding wedei_tand_ bieden, den knoop door den secretaris van den Emir te zien leggen ? Tot mijn leedwezen moet ik er bijvoegen, dat dit schouwspel //d&apos;un intérêt palpitant&quot; niet kon plaats hebben, omdat de edele Emir verklaarde: (ik heb het hem niet hooren zeggen, maar ik verlaat mij geheel op de nFrance&quot;,) dat hij nu noch ooit dulden zon, dat een zijner ondergeschikten een Franschman bond.</p>
	<p>Ter eere van den Emir gaf de groote Opera twee bedrijven der »Muette&quot; en verschillende gedeelten van balletten.</p>
	<p>Met groote bedaardheid woonde de Emir deze gala-voorstelling bij, ca hij noch zijn gevolg schenen veel van de geheele geschiedenis te begrijpen ; maar bij het tooneel, waarin de Spaansche troepen zoo zonder slag of stoot door de Napelsche visschers ontwapend worden, zag men een oogenblik een glimlach over het kalme gelaat van den Emir loopen. Misschien herinnerdG hij zich den tijd, waarin hij nog niet de ster na het legioen van eer droeg, en waarin hij Maar die glimlach verdween even spoedig als hij gekomen was. Zeer beleefd bood men den Emir aan een bezoek achter op het tooneel te brengen en den foyer van den dans in oogensehouw te nemen, zoo als ieder vreemde vorst of prins bijna verpligt is te doen.</p>
	<p>De Emir bedankte, tot niet geringe teleurstelling, ten minste volgensde boöze tongen, van de dames van het ballet. Wanneer men de zaak echter op den keper beschouwt, dan is het welligt voor den roep der Fransche schoonheid, welke misschien ook tot de Arabieren is doorgedrongen, beter dat de Emir, gewoon aan de jeugdige frissche gezigtjes zijner schoone sultanes, de bekoorlijkheden van het corps de ballet maar niet van naderbij in oogensehouw genomen heeft, want openhartig gezegd in dit oogenblik is het Corps de ballet der opera, met uitzondering van vijf of zes leden, niet meer in den bloei der eerste jeugd en frischheid. Waarschijnlijk wacht men met de vernieuwing totdat het nieuwe operagebouw gereed is.</p>
	<p>Na de groote opera kwam de Opéra-comique aan de beurt en de slimme directeur beijverde zich om door de pers te doen melden dat de Emir uitdrukkelijk verlangd had dat //le Pré aux cleres&quot; zou worden opgevoerd. Het schijnt dat hij weten wilde, hoe Margaretha van Naxerre zich redden zou uit het net van intrigues, waarin Catholiekeni en Hugenoten haar verstrikken wilden, een onderwerp, naar gij ziet, wel geschikt om de belangstelling van een Musulman in de hoogste, mate op te wekken.</p>
	<p>Maar — en dat was hier de hoofdzaak — de zaal was stampvol en de ontvangsten zoowel als de temperatuur bereikten eene Oostersche hoogte.</p>
	<p>Abd- el-Kader bevond zich met zijn gevolg in de gala-loge en zijn //groom&quot; vereerde het orchest met zijne tegenwoordigheid; deze groom bezit een gelaat als een baviaan, en is in groen en geel gekleed als een papegaai. Welk een vooruitgang in de beschaving! Toen ten jare 1831 de Bey van Algiers de groote opera kwam bezoeken, ging zijn kok over de balustrade der loge van zijn onttroonden heer liggen — een echte kok met een groot mes op zijde en veeren in den ongekamden baard. In 1865 heeft Abd-el-Kader reeds een grosm. Overigens zijn het niet alleen de schouwburgen welke den Emir, met den tact slechts eigen aan de natie die aan het hoofd der beschaving staat, vervolgen; zijn hotel wordt door kooplieden en schrijvers, door pothographen en woekeraars belegerd en een eerzame kastemaker verzocht Abd-el-Kader zelfs peet van zijn laatstgeborene te willen zijn. Dat heet de verdraagzaamheid en de onbescheidenheid ver drijven. Terwijl Parijs Abd-el-Kader heeft om zich bezig te houden, bezit Londen de Vorstin Emma, Koningin-weduwe van Honolulu.</p>
	<p>Volgens de kronijkschrijvers van gene zijde des kanaals is H. M. zeer ernstig en terughoudend, heeft zij goede manieren en toont door haar toilet smaak te bezitten. Na dit vernomen te hebben loochene men nog den vooruitgang van den tijd en den beschavenden invloed der crinoline.</p>
	<p>Of is het u onbekend dat deze Koningin Emma, die Londen rondwandelt met eene crinoline volgens den laatsten smaak, met een parasol, een kleinen hoed en gekleurde handschoenen, in regte lijn afstamt van de getatoueerde wilden, die kapitein Cook vermoordden, en dat het zeer waarschijnlijk is, dat haar grootvader of diens vader met een lendenstuk van den beroemden reiziger zijn middagmaal hield?</p>
	<p>Nog geene eeuw geleden waren de Sandwicheilanden doormenscheneters bewoond en heden ten dage dragen de inlanders reeds een zwarten rok ; zij bezitten eene kamer van afgevaardigden, lezen couranten en gaan naar den schouwburg en het constitutionele stelsel bloeit aan dezelfde oevers, waar eens gehakt en biefstuk van menschenvleesch als de grootste lekkernijen golden. Daar men met een weinig goeden wil de bewoners der Sandwich- eilanden kan beschouwen als overblijfselen van het antiduliviaansche tijdperk, zoo is de afstand van de Koningin van Honolulu tot den nZondvloed,&quot; die men in het Théatre de la Gaité vertoont, bijna niet noemenswaard. Ik ben niet voornemens u de geschiedenis van Adam en Eya to verhalen en van al de zonden, welke tot den zondvloed hebben aanleiding gegeven. Bovendien zijn niet de faits et gestes onzer voorvaderen, maar is de zondvloed zelf&apos; hoofdzaak, daar die uit werkclijken regen gevormd wordt, welke uit de wolken van den tooneelhemel nedervalt.</p>
	<p>Bij de buitengewone hitte welke in de zaal heerschte, zijn de offers van den zondvloed meer te benijden, dan het in zweet badende publiek. Over Madame Lichtmay als Valentine in de Hugenoten, zal ik u den volgenden keer berigt zenden; eene ligte ongesteldheid heeft mij belet de eerste voorstelling bij te wonen. De Moniteur zegt veel goeds over deze kunstenares en bij wijze van uitzondering is het publiek het met het officiële blad eens.</p>
</text>
