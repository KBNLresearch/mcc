<?xml version="1.0" encoding="UTF-8"?>
<text>
	<title>INGEZONDEN STUKKEN.</title>
	<p>Aan de Redactie.</p>
	<p>Bij de behandeling der wet tot verhooging van den accijns op het gedistilleerd verklaarde de minister van financiën, dat de sluikerij niet grooter werd. Z. Exc. was welligt nader aan de waarheid geweest door te zeggen dat de ambtenaren niet meer aanhalingen deden dan vroeger. Wat toch voor den minister en voor de ambtenaren een geheim schijnt, is van algemeene bekendheid bij handelaren in gedistilleerd, namelijk dat de sluikerij door clandestinen invoer meer en meer toeneemt. De handel daarin bepaalt zich niet meer tot de grensplaatsen, maar dringt door tot het centrum des lands, ja tot de hoofdstad. Als eeno bijdrage onder vele anderen kan het volgende dienen :■</p>
	<p>In Utrecht wordt door een aldaar wonenden apotheker voorloop van ruim 85 pCt. verkocht voor ƒ 1 de kan. Wanneer men in aanmerking neemt dat rijks-en gemeente-accijns circa 96 Cts. bedragen, is verdere toelichting overbodig. En verleden week werd aan inzender dezes buitenlandsche voorloop van 94 pCt. aangeboden. Op zijne vraag naar de hoeveelheid was het antwoord provisioneel 200 kan, later meer. De koop sprong echter af omdat men niet in staat was, gedekt door vervoerbillet, te leveren. Zeer wenschelijk is het dat de ambtenaren zich niet hoofdzakelijk tot het surveilleren der inlandsche fabrieken bepalen, maar meer dan tot heden geschiedt, waken tegen clandestinen invoer van buitenslands. Niet enkel de schatkist lijdt schade door dien invoer. De eerlijke handelaar wordt daardoor insgelijks aanmerkelijk benadeeld. Amsterdam, 7 Julij 1865. Q. X.</p>
</text>
