<?xml version="1.0" encoding="UTF-8"?>
<text>
	<title>BUITENLAND. Engelsche Post. LONDEN, Zaturdag 8 Julij (des Avonds).</title>
	<p>De doop van den jongsten zoon des Prinsen van Wallis heeft gisteren plaats gehad in Windsor-Castle. De meeste leden van de konink-</p>
	<p>lijke familie, de ministers en andere hooggeplaatste personen waren daarbij tegenwoordig.</p>
	<p>— Naar men hier verzekert zal H. M. de Koningin der Nederlanden naar Osborne vertrekken, wanneer Koningin Victoria aldaar zal zijn aangekomen. Men spreekt ook van een bezoek, door H. M. te brengen aan het Belgische hof, alsmede aan dat te Parijs.</p>
	<p>— Het Nederlandsche stoomjagt Cycloop, waarmede 11. M. de Koningin der Nederlanden naar Londen is overgekomen, heeft verleden Donderdag, voor anker liggende, schade bekomen door aanvaring van een zwaar geladen schroefstoomschip. Het is naar het Woolwich-dok gebragt om er te repareren. — Gisteren heeft de nieuw benoemde kanselier, lord Cranworth, als zoodanig den eed afgelegd. Zijne benoeming vindt bij alle partijen levendige goedkeuring. —In een artikel over den stand der partijen in Engeland, laat de Times zich ten opzigte van de conservatieven als volgt uit: De conservatieve partij heeft reeds sedert geruimen tijd geene eigene politiek meer. Zij tracht slechts naar tweedragt in de rijen harer tegenstanders, om daarvan zoo veel mogelijk partij te trekken, en zij heeft, wanneer het op handelen aankwam, zich getoond als de zwakke en mislukte naaapster van diezelfde liberale politiek, welke zij, naar het uiterlijke te oordcelen, zoo vinnig bestrijdt.</p>
	<p>Op het vernemen van de beschikking, door graaf Russell genomen , dat namelijk alle erkende kaperschepen aan de regering der Vereenigde Staten van Noord- Amerika zullen worden overgegeven, heeft de vroegere Zuidelijke kruiser Rappahannock , welke thans san een handelaar te Liverpool behoort en onder den naam van Beatrice te Southampton was binnengeloopen, weder zee gekozen.</p>
	<p>— De invoer van kostbaar metaal bedroeg gedurende de afgcloopen week slechts 84,935 £, de uitvoer 216,833 £.</p>
	<p>— Er bestaat hoop op eene gunstige liquidatie van de gefailleerde firma Scott Bell &amp; C&quot;. Deze firma was tijdens de crisis van 1847 ook verpligt geweest hare betalingen te staken, doch zij heeft later aan hara crediteuren 100 pCt. met den intrest betaald, zoodat zij weder het volle vertrouwen genoot bij de hervatting harer zaken.</p>
	<p>—De directie van den Great Èastsrn-spoonveg, is veroordeeld tot het betalen eener schadeloosstelling van 6300 £ aan een persoon, die ten gevolge van de onachtzaamheid van een harer beambten ernstige wonden heeft bekomen.</p>
	<p>— Men meldt uit Edinburg dat Dr. Pritchard bij het voorlezen van het vonnis, waarbij hij wegens vergiftiging ter dood wordt veroordeeld, slechts een oogenblik ontstelde. Hij hoorde het geheel kalm en gelaten aan.</p>
	<p>— Blijkens ac jongste uit New-York ontvangen berigten, heeft de president den generaal Schurz als buitengewoon commissaris naar het Zuiden gezonden, om een onderzoek te doen naar den toestand des lands en hem daarover een verslag te zenden. Voorts wordt het berigt bevestigd, dat generaal Lee aan de regering had verzocht om als trouwe burger van den staat te worden opgenomen, of met andere woorden om te mogen deelen in de amnestie, door den president Johnson onlangs uitgevaardigd.</p>
</text>
