<?xml version="1.0" encoding="UTF-8"?>
<text>
	<title>Fransche Post. PARIJS, Zaturdag 8 Julij.</title>
	<p>Abd:cl-Kader wordt eerst heden hier verwacht. Morgen zal de emir door den Keizer en de Keizerin ten gehoorc worden ontvangen.</p>
	<p>— Volgens de organisatie ontwerpen voor Algerie zullen de inlandsche troepen verdubbeld en de Fransche verminderd worden. De eerste beslaan thans uit 9 bataillons Turco&apos;s en 18 escadrons Spahis, te zamen 23,000 man. De Turco&apos;s zullen nu mot 3 regementen vermeerderd en dus op 6 regementen gebragt worden, waarvan 3in Frankrijk in lezetting zullen liggen. — De Monde Illustré komt terug op het gerucht, dat de bekende Hertog van Brunswijk er nu werkelijk aan denkt om Isabella, debloemenverkoopster van den jockey-elub, te huwen. — De maires van de twintig arrondissementen van Parijs hebben aan hunne gemeentenaren eene circulaire gezonden, ten einde hen uit te noodigen deel te nemen aan eene weldaiigbeidsloterij, wier opbrengst bestemd is om den nood te leenigen van de 116,000 behoeftigen der hoofdstad, die zelfs in dit saizoen gebrek lijden. — Volgens den Moniteur bedroegen in 1862 de gewone en buitengewone ontvangsten der 37,505 gemeenten van Frankrijk (met uitsluiting van Parijs), 441,406,990 fr. 78 c.; de inkomsten van Parij 3 waren 162,636,633 fr. 60 c.</p>
	<p>— Het internationale maritime feest, waarvan in den laatsten tijd zoo veel gesproken is , zal te Chcrburg plaats hebben. Het Britscbe eskader onder bevel van den schout bij-nacht Dacres, zal op 14 Aug. te Cherburg aankomen, aan boord hebbende den hertog van Sommerset, lord Clarence Paget en de overige leden der Britsche admiraliteit. — Het spoorweg ongeluk in de nabijheid van Marseille voorgevallen, heeft ernstiger gevolgen gehad dan aanvankelijk is medegedeeld. Het aantal dooden wordt opgegeven te zijn 6 en dat der gekwetsten 35, en dit cijfer acht men nog niet volkomen juist. — In Frankrijk worden thans bijdragen ingezameld tot ondersteuning van den in de wetenschap zeer beroemden luitenant Maury, die ten gevolge van den Amerikaanschen oorlog al zijne bezittingen heeft verloren en nu als grijsaard zonder middelen in Engeland vertoeft. De Heer A. 0. Barral, de bekende landbouwkundige schrijver, maakt eene oproeping openbaar aan allen, die, zonder op politieke gronden te letten , in Maury de verdienste en de wetenschap willen eeren. //De liefde voor de wetenschap,&quot; zegt hij , //moet sterker zijn dan de strijd der partijen, en het genie, dat de voor de menschheid nuttige wetten ontdekt, moet heilig gehouden worden. Wat is er gelegen aan de oorzaak der kommervolle omstandigheden, waarin een man als commandant Maury verkeert ? Het komt ér op aan om hem te gemoet te komen en hem te zeggen dat zijn vaderland overal is, waar de wetenschap in eere wordt gehouden.&quot;</p>
	<p>— Eerlang begeeft zich graaf Le Moynier naar Abyssinie, om met 300 jonge Franschen, die ieder een som van 3000 fr. hebben gestort , daar eene kolonie te stichten en daardoor aan het Fransche element in dat tot dus ver zoo moeijclijk toegankelijke land een vast steunpunt te geven. De graaf Le Moynier heeft bovendien nog een groot aantal personen aangeworven, die als soldaten en werklieden dienst •zullen doen.</p>
	<p>— In geheel Italië heerscht de grootste vrees ter zake van de cholera. De regering neemt zooveel maatregelen als mogelijk, maar men twijfelt of die pogingen met een gun.tigen uitslag bekroond zullen worden.</p>
	<p>— De erkenning van het koningrijk Italië door Spanje kan als een fait accompli worden beschouwd. Er blijft nog slechts over te beslissen, welke van de beide mogendheden zich het eerst officieel tot de andere zal wenden. Dit echter kan geen bezwaar opleveren.</p>
	<p>— Nadat eerst de Heer Olozaga, een dor hoofden van de progressistischc partij, gedoodverwd was als de diplomaat, die Spanje bij de Italiaansche regering zou vertegenwoordigen, is thans de Heer Ulloa voor dien diplomatickcn post bestemd. De Correspondencia autografa, die zeer goed ingelicht kan zijn, zegt dat hij reeds eenige bijeenkomsten met de ministers heeft gehad en gereed is naar Florence te vertrekken, zoodra het gouvernement het hem zal gelasten.</p>
	<p>— Men is niet zonder ongerustheid omtrent den gezondheidstoestand van den Sultan. Hij is wel hersteld van den jongsten aanval, maar deze is vrij ernstig geweest en kan zich herhalen. De ongerustheid hierdoor verwekt, is niet van belangrijkheid ontbloot, omdat men bij elke souvereinsverandering te Konstantinopel, het problema van het Oostersche vraagstuk ziet verrijzen. Het is waarschijnlijk dat die verontrustende aanduidingen krachtig zullen worden tegengesproken, maar de vrees blijft niet te min bestaan. In geval de Turksche troon vacant werd, dan zou, gelijk men weet, de neef van AbdnlAziz dien beklimmen.</p>
	<p>— De Sultau heeft aan Abd-el Kader het grootkruis der orde van Osmanie verleend.</p>
	<p>— Volgens berigten uit Konstantinopel, geeft de Onderkoning van Egypte zich zeer veel moeite, om de erkenning der troonsopvolging ter gunste van zijn zoon (in plaats van zijn broeder) te verwerven- Mustaplia Paclia, de broeder des Onderkonings, is daaromtrent zeer ongerust, te meer daar Ismael Pacha, in het serail opgevoed, met alle kuiperijen daarvan bekend is, en begonnen heeft met aan sommige hooggeplaatste personen voor 5 a 6 millioen aan geschenken uit te deelen.</p>
	<p>—In den Levant vermindert de cholera niet, maar de ziekte verplaatst zich; zij breidt zich uit naar de zijde van Smirna, en in weerwil van de ontkenningen gelooft men, dat zij zich op Malta heeft vertoond. . —Volgens.de jongste volkstelling welke in Mexico plaats heeft gehad, bedroeg de bevolking des Keizerrijks 8,218,080 zielen.</p>
	<p>: — Aan de France wordt uit Yokohama geschreven, datlkeda, het hoofd van het jongste Japansche gezantschap in Frankrijk, en twee zijner ambtgenooten die in de gevangenis waren geworpen, omdat men hen beschuldigde hunne volmagt te hebben overschreden door het onderteekenen van het Parijssche verdrag van 20 Julij 1864, op aanzoek van den Franschen gezaut in vrijheid zijn gesteld.</p>
</text>
