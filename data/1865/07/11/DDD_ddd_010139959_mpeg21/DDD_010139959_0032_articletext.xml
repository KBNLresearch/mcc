<?xml version="1.0" encoding="UTF-8"?>
<text>
	<title>VERVOLG DER NIEUWSTIJDINGEN. AMSTERDAM, Maandag 10 Julij.</title>
	<p>In de heden gehouden zitting van de Tweede Kamer der Staten- Generaal, is het tractaat met Frankrijk ingekomen. Het eindverslag over het wetsontwerp betreffende de schutterijen is uitgebragt. De dag der discussie zal nader worden bepaald. De beraadslaging over het ontwerp van wet betreffende het zegelregt is aangevangen. Art. 1 is aangenomen. Morgen voortzetting. Heden is door de directie der Holl. Spoorweg-Maatschappij , in het stationslocaal alhier publiek aanbesteed: I°. Het bouwen van eeno dubbele houten loods, tot berging van locomotieven, op de werkplaats bij Haarlem, met bljbchoorende werken. Aannemer de Heer C. Koelman , voor ƒ 9416 en 2°. Het bouwen van eene steenen brug over de Stinksloot en het verdubbelen van den ijzeren bovenbouw der brug, over de Leydsche trekvaart bij Leyden. Aannemer de Heer J. Groenewegen, te Haarlem, voor ƒ 11,249. Gisteren avond is nit de Haarlemmervaart het lijk opgehaald van een onbekend manspersoon, hetwelk naar het Gasthuis is gebragt. Eergisteren is van de werf van den Heer M. van der Kuyl, scheepsbouwmeester te Slikkerveer, met goed gevolg te water gelaten het schroefstoomschip Admiraal de Ruyter N°. 2, gebouwd voor rekening der naamiooze vennootschap Admiraal de Ruyter te Tiel en bestemd voer de vaart Druten, Dodewaard, Rotterdam en Schiedam. De machines en de ketel zijn vervaardigd in de fabriek van stoomwerktuigen van den Heer H. C. van Rossem alhier.</p>
</text>
