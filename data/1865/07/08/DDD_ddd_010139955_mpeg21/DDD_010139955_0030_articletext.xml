<?xml version="1.0" encoding="UTF-8"?>
<text>
	<title>LAATSTE BERIGTEN.</title>
	<p>LONDEN , 6 Julij. Bij proclamatie is het parlement ontbonden en een nieuw bijeengeroepen. De oproepingsbrieven zullen onverwijld worden verzonden en moeten voor 15 Aug. worden teruggezonden. Volgens den bekend gemaakten staat van de bank zijn verminderd de rekening-courant der schatkist met £1,139,317, de voorraad munt en muntmateriaal met £ 334,407 ; vermeerderd daarentegen zijn de rekening courant van particulieren met £719,147, de wissels in portefeuille met £1,193,503, de in circulatie zijnde billetten met £1,095,120. ALEXANDRIE, 6 Julij. Alhier is het berigt ontvangen dat aan de Kaap de Goede Hoop eene vreeselijke orkaan heeft gewoed waardoor 18 koopvaardijschepen zijn vergaan; onder deze bevindt zich ook het stoomschip dat de maildienst verrigt tusschen de Kaap en het eiland Mauritius. WEENEN, 6 Julij. De minister van oorlog heeft iv het Heerenhuis aangekondigd, dat de Keizer last heeft gegeven, om het leger in Italië en Dalmatie op den voet van vrede te brengen en verder zooveel mogelijk bezuinigingen in te voeren in alle takken van beheer. Het Heerenhuis heeft de staatsbegrooting voor 1865, zoodanig als die door het Huis der Afgevaardigden is aangenomen, zonder beraadslaging goedgekeurd. FLORENCE, 6 Julij. Eene depêche nit Alexandrie meldt dat het water van den Nijl 12 duim is gewassen. Eene depêche uit Malta weerspreekt de geruchten dat op dat eiland gevallen van cholera zijn waarnomen. -J</p>
	<p>HAMBURG, 6 Julij. Koffij: Verkocht zeilende 3500 b. Rio per Frederika, en 2000 b. dito per Mozart. DANTZIG, 5 Julij, Tarwe flaauw en zonder kooplust, op nieuw 5 fl. lager bij een omzet van slechts 130 last.</p>
</text>
