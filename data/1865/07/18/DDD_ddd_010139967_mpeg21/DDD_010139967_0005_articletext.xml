<?xml version="1.0" encoding="UTF-8"?>
<text>
	<title>Duitsche Post.</title>
	<p>WEENEN, 14 Julij. Eergisteren overleed op zijn kasteel Klein Oels nabij Oblan, graaf Louis Vork van Wurtenburg in den ouderdom van 61 jaren, bezitter van de majoraten Klein Oels en Schleibitz; hij was de eenige zoon van den veldmaarschalk Vork die in 1830 is gestorven. — De veldmaarschalk von Htss is bijna hersteld van de gevolgen van het ongeval hem voor eenige dagen overgekomen.</p>
	<p>— Voor eenige dagen is de grootste tunnel van den Brennerspoorweg voltooid; er hebben gedurende langen tijd ruim 16,000 personen aan gearbeid. — De berigten uit Alexandrie, dd. 8 dezer ontvangen, bevatten gunstiger mededeelingen omtrent de cholera dan de vroegere; de ziekte neemt af in kracht. Daarentegen zijn de berigten uit Kaïro zeer ongunstig i» vergelijking van die van vroegere dagteekening dan den Bsten dezer. Het aantal cholera-gevallen neemt aldaar sedert eenige dagen toe. Te Smyrna zijn slechts twee cholera-gevallen in het quarantaine-gebouw voorgekomen. — Uit Athene meldt men, dat de verkiezingen door da tweede kamer alle geldig zijn verklaard, niettegenstaande het buiten kijf was, dat hierbij vele onwettige handelingen en kuiperijen hebben plaats gehad. Eenige afgevaardigden hebben wel den moed gehad om die handelingen met den vinger aan te wijzen en te brandmerken als een volk onwaardig, dat onder de constitutionneele staten wil gerangschikt worden; maar dit mogt niet baten , zij werden zelfs uitgelagchen. Ook de dagbladen hebben nadrukkelijk op de omkoopingen gewezen, waaraan vele candidaten zich schuldig gemaakt hebben. Het schijnt dat de kamer van oordeel is geweest , dat zij die zaak liever onaangeroerd moest laten, omdat zij anders kwalijk zou weten waar te eindigen.</p>
	<p>BERLIJN, 16 Julij (des Ochtends). Onze gezant bij het Russische hof, de Heer von Redern, is gisteren naar zijn post vertrokken. Kort voor zijn vertrek heeft hij cene conferentie gehoudeu met de hier aanwezige ministers.</p>
	<p>— Het bedrag der aandeelen in spoorweg- en andere ondernemingen, der leeningen aangegaan ten behoeve van gemeenten, districten, enz., waartoe de goedkeuring der regering gedurende het afgeloopen jaar is gevraagd en verkregen, blijkt volgens officiële opgaven te zijn 59,574,600 th. — Graaf Alfrcd Robert Cronhjelm, die in het vorige jaar zijne grootmoeder de weduwe Karth, heeft vermoord, is veroordeeld tot levenslange tuchthuisstraf; het hof te Stockholm heeft dezer dagen uitspraak in deze zank gedaan. — Met betrekking tot den jongsten orkaan, welke Petersburg in den nacht van 12 op 13 jl. heeft geteisterd, meldt men de volgende bijzonderheden: Bijna gelijktijdig niet het slaan van 12 ure verhief&apos;zich plotseling een vreeselijke orkaan, die nog heviger was dan die in Mei de stad en omstreken heeft bezocht. De gansche dag (Dingsdag) die den geduchten storm vooraf was gegaan, had men het heerlijkste weder genoten. Ten half 10 ure ving liet aan te regenen en bijna precies ten 12 ure ontstond eensklaps de orkaan, waardoor in een oogenblik eene tallooze menigte daken van de huizen werden gerukt en boomen ontworteld of geknakt. Gelukkig blies de wind niet uit het Noord Oosten, maar van de tegenovergestelde zijde, zoodat de hoofdstad van overstrooning verschoond bleef. De geleden schade is niettemin zeer groot. — Uit Finland verneemt men vrij ongunstige berigten omtrent den toestand van den oogst; de langdurige droogte heeft het uitzigt op een voordeelig gewas doen verloren gaan. — Volgens berigt wit Warschau heeft de Stedehouder des Keizers , de generaal Berg, bij verordening bekend gemaakt, dat jongelieden van Poolsche afkomst, die zich aan het onderwijs willen wijden, van regeringswege aanmerkelijke ondersteuning zullen erlangen. Deze verordening staat in verband met de plunnen der Russische regering, om het lager- en middelbaar onderwijs in Polen op een goeden voet te regelen. FRANKFORT, 16 Julij- De nieuw benoemde Portugesche gezant bij de bondsvergadering, Don Luis Vittoria de Noronha, heeft zijne betrekking aanvaard. De burgemeester der vrije stad, de Heer Gwinner, lid van den senaat, heeft den gezant eergisteren in eene plegtige audiëntie in de Römerzaal ontvangen. — Men verneemt alhier dat op nieuw eenige Engelsche huizen van den eersten rang aan de Oostenrijksche regering het aanbod hebben gedaan van eene bank te Weenen op te rigten, met een kapitaal ran 40 millioen flor. De berigten omtrent den toestand van den Heer Karl Gutzkow, uit Gilgenberg door het Bayr. Tagblatt medegedeeld, luiden sedert eenige dagen zeer bevredigend ; in het begin der vorige maand, heeft de patiënt een nieuwe aanval van zwaarmoedigheid ondervonden, waarvan de gevolgen echter niet zeer nadeclig zijn geweest. — Een zeer groot aantal handelaren te Leipzig gevestigd, heeft zich bij petitie tot de regering gewend, aandringende op de erkenning van Italië. — Men meldt uit Bern dat in de commissie, door den nationalcn raad benoemd tot het indienen van een ontwerp tot wijziging der bondsconstitutie, alle partijen zijn vertegenwoordigd. De gematigd liberale partij telt daarin de volgende leden: de Heeren Esschcr, Herr, Ruffy, Weder, Planta, Jager, Stehlin, Battaglini en Piaget; de ultraradicale de Heeren StümpHi, Kaiser en Vautier; de ultramontaansche partij de Heeren Segester, Allct en Stijgcr. Aan eenstemmigheid behoeft bij dergelijke zamenstelling niet te worden gedacht. Op 23 Oct. e. k. zal do buitengewone zitting der bondsvergadering worden geopend, waarin over de wijziging der grondwet zal worden beraadslaagd.</p>
</text>
