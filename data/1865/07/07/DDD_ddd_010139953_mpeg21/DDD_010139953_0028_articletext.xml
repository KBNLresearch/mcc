<?xml version="1.0" encoding="UTF-8"?>
<text>
	<title>LAATSTE BERIGTEN.</title>
	<p>LONDEN, 5 Julij. Berigten uit New-York van 24 Junij melden, dat het transportschip Kentucky, dat 1200 Zuidelijken, die op hun woord van eer in vrijheid gesteld waren, aan boord had, is gezonken ; 200 personen kwamen daarb&apos;j om het leven. De generaal Wilson meldt, dat in Georgia 30,000 personen den hongerdood nabij zijn en dat de regering hulp moet verleenen ; dit geschiedt. De gouverneur van oostelijk Virginie beval bij de opening der zitting van de wetgeving de intrekking van de bepaling, dat ontiouwe burgers van het stemregt worden beroofd, omdat negen tiende der bewoners aan den opstand hebben deelgenomen. Pc troepen zijn ontevreden wegens achterstallige soldij. De admiraal Dupont is overleden. Junius, de broeder van Booth, is in vrijheid gesteld. Er is bevel gegeven tot eene verdere vermindering van het leger, ten bedrage van 50,000 man.</p>
	<p>WEENEN, 5 Julij. De Abendpost weerspreekt het gerucht, dat er plan bestaat om een dankadres in te dienen over de plaats gehad hebbende ministeriele wijziging; verder zegt dit blad dat de baron Hubner en von Baeh te Rome niet getracht hebben de tot stand koming eener toenadering tusschen Rome «n Florence te beletten. Het gouvernement van Oostenrijk acht de praerogatieven van het hoofd der kerk te hoog, om invloed uit te oefenen op diens beslissing in kerkelijke zaken. In de zitting van het Heerenhuis, die zeer talrijk bezocht was, werd Ac toegezegde keizerlijke boodschap te vergeefs gewacht. De financiële commissie keurde dc gezamenlijke verminderingen op het budget van oorlog en marine goed.</p>
	<p>MARSEILLE, 5 Julij. Abd-el-kader is heden namiddag hier aangekomen. Hij is vergezeld door een Franschen tolk, die de zoon is van den consul van Damascss.</p>
	<p>Volgens berigt uit Konstantinopel van 28 Junij is de Sultan ernstig ziek ten gevolge van hersenontsteking; het gevaar is geweken; de lijder bevond zich den 27sten veel beter. FuadPacha, die de ziekte des Sultans geheim houdt, heeft een feest en een bal aan de ambassadeurs gegeven. De beurs echter van de ernstige ziekte des Sultans onderrigt zijnde, hebben de fondsen eenige daling ondergaan. De Onderkoning van Egypte is hier aangekomen en met groote eerbewijzen ontvangen. Men verzekert, dat de Porte hem het bestuur heeft afgestaan over al de Turksche bezittingen op de Afrikaansche kust van de Roodo Zee.</p>
	<p>Uit Alexandrie meldt men van den 28sten Jtinij dat daags te voren 253 personen waren overleden, waarvan 203 aan de cholera, den 28sten was het aantal overledenen 259 waarvan 214 aan de cholera. 30,000 personen hebben het land verlaten. Het Fransche consulaat heeft in gemeenschap met de Egyptische overheid eene dienst voor hulpbetoon georganiseerd. Het nieuwe Europesche gasthuis is ingewijd. FLORENCE, 5 Julij. Bij koninkl. besluit is bepaald, dat het kapitaal van de Nationale Bank met 60 millioen zal worden verhoogd, en dat daartoe 60,000 nieuwe aandeelen zullen worden uitgegeven.</p>
</text>
