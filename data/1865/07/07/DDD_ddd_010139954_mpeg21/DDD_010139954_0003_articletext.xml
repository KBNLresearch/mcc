<?xml version="1.0" encoding="UTF-8"?>
<text>
	<title>Fransche Post. PARIJS, Dingsdag 4 Julij.</title>
	<p>De Keizer wil voor maarschalk Canrobert hier een plegtigen intogt bereiden, met al het tijdens het eerste Keizerrijk gebruikelijke ceremonieel. Ook de 15de Aug. zal met meer dan gewonen luister worden gevierd. Eveneens wordt de aandacht levendig gehouden door de aanstaande feestelijkheden te Brest, als de vloten van Frankrijk en Engeland daar zullen vereenigd zijn. — De Keizer en de Keizerin hebben heden de prachtige kunstverzaling van Lord Hertford bezigtigd. — Prins Napoleon, reizende onder den naam van graaf van Meudon, is gisteren te Havre aangekomen. — Gisteren zijn tusschen de Heeren Drouin de Lhuys en den Heer von Goltz de ratificatien gewisseld van het Fransch-Praisisch tractaat betreffende den letterkundigen eigendom. De Heer von Goltz is nog denzelfden avond naar Kissingen vertrokken. — De Heer Drouin de Lhuys is uitgenoodigd om het feest bij te wonen, door den Heer Bigelow in het Pré Catélan heden te geven. De minister van buitenl. zaken is de eenige Franschman die genoodigd is, behalve de Fransehen die Amerikaansche vrouwen hebben gehuwd. — De betrekkingen tusschen de kabinetten van Parijs en Washington schijnen op dit oogenblik niets te wenschen over te laten. Niet alleen dat de Fransche gezant in laatstgenoemde stad, de markies de Montholon, opgetogen is over het onthaal dat hem aldaar te beurt valt, verneemt men dat de Heer Bigelow jl. Maandag door den Heer Drouin de L&apos;huys ten gehoore is ontvangen, bij welke gelegenheid de minister heeft verklaard dat het Fransche geuvernement, ingevolge het verzoek van den Heer Seward, de teruggave van het vaartuig Rappahanock heeft bevolen, en bovendien bij het kabinet van Madrid heeft bewerkt dat de op Cuba aangehouden bodem Hntevard eveneens zal worden gerestitueerd. De Amerik. gezant heeft den Heer Drouin de Lhuys bij herhaling zijne erkentelijkheid wegens die mededeelingen betuigd.</p>
	<p>—De Heer Girod-Pouzol, die dezer dagen tot afgevaardigde voor het departement Puy de Dome werd benoemd, is alhier gearriveerd. Wegens de sluiting der zitting zal hij echter eerst in het volgende jaar zijne betrekking kunnen aanvaarden; men weet reeds met zekerheid , dat hij bij de afgevaardigden der linker zijde plaats zal nemen. Ook dé Heer Meynadier, die bij de verkiezing het onderspit delfde, is hier aangekomen. Naar men zegt, zal hij tot lid van den raad van state worden benoemd. De Heer Meynadier zijne nederlaag voorziende, stond namelijk op het punt te verzoeken niet in aanmerking te komen, maar door den invloed van den prefect liet hij zich bewegen, officiële candidaat te blijven.</p>
	<p>— De Heer Eloin keert met de eerstkomende gelegenheid over St. Nazaire naar Mexiko terug. — Tegen het einde dezer maand wordt hier de, graaf v. Sponneck, de bekende raadsman van den Koning van Griekenland, verwacht Die heer keert namelijk thans voor goed naar zijn vaderland terug! — Zondag a. s. zal hier eene nieuwe proefneming met het luchtschip Esperance Van den Heer Delamarne plaats hebben. — Men heeft hier het treurige berigt ontvangen, dat eene stoomboot van den Levant, aan boord van welke zich 120 gezinnen bevonden, die Egypte wegens de daar heerschende cholera hadden verlaten, tusschen Alexandrie en Beyrnth met man en muis is vergaan.</p>
	<p>— Ten gevolge van het gebeurde tusschen den hertog de P. en den graaf Paul Demidoff was een tweegevecht tusschen die beide personen onvermijdelijk geworden. De getuigen van beide zijden waren echter van oordeel dat een eerlijk man niet met den eerstgenoemde kon duelleren. De markies de S., een der bloedverwanten van den hertoo-, trad dien ten gevolge voor dezen op. De ontmoeting heeft in het bosch van Fontainebleau plaats gehad. De graaf Demidoff werd ligt gewond. —De graaf Karolyi, Oostenrijksch gezant te Berlijn, bevindt&apos; zich thans hier ter stede. Men hecht een groot gewigt aan de tegenwoordigheid te Carlsbad van den Heer Quaade, gezant van Denemarken te Berlijn; men onderstelt dat dit bezoek betrekking heeft op de zaken van Sleeswijk-Holstein. De Heer Quaade zal morgen naar Kopenhagen vertrekken. 6</p>
	<p>— De Patrie bevestigt de berigten omtrent de wederkeerige bezoeken welke de Fransche en Britsche vloten elkander in Augustus zullen brengen. Daar de eerste lord der admiraliteit, de hertog van Somerset, het Britsche eskader zal vergezellen, zal ook de minister van marine^ de markies de Chasseloup-Laubat, zich op de Fransche vloot bevinden. —_ De Moniteur verontschuldigt zich heden dat hij den uitslag der verkiezingen in ket departement Puy de Döme nog niet heeft medegedeeld. Het officieel prooesr-verbaal is nog niet door de regering ontvangen ; zoodra het ingekomen zal zijn, zal ook de Moniteur het stilzwijgen verbreken.</p>
	<p> — Adelina Patti, de favorite van het publiek dat de Italiaansche opera bezoekt, begeeft zich binnen weinige dagen in het huwelijk In weerwil van alle voorspellingen huwt zij noch een prins noch eenhertog. Zij heeft haar hart en hand geschonken aan een jong Milaneesch koopman.</p>
	<p>— Thans hebben ook de leidekkers den arbeid gestaakt. Men verueemt ook dat de koetsiers den lsten Augustus den arbeid weder znllen staken, tenzij de administratie der maatschappij van de kleine rijtuigen hun de verlangde nieuwe verhooging van loon van 50 centimes daags toesta.</p>
	<p>— De groote prijs van 500,000 frs. der Mexicaansehe loterij is ten deel gevallen aan een bewoner der omstreken van Parijs. Tien minuten na de trekking begaven zich de bankiers, bij wie hij de obligatiën genomen had, naar zijn huis en vonden hem kalm en wel met tuinarbeid bezig; volstrekt niet denkende zulk een berigt te zullen ontvangen. -— Als eene zeldzaamheid wordt gemeld, dat in den nacht van 29 op 30 Junij in de omstreken van Grenoble groote massa&apos;s sneeuw gevallen zijn. Nog daags te voren durfden slechts zeer weinigen de brandende hitte trotseren, die zelfs heerschte op de hoogste toppen van het gebergte dat Grenoble omgrenst. Thans zijn die bergtoppen . met eene dikke sneeuwlaag overdekt, welke de zon nog niet heeft kunnen doen wegsmelten. — Te Chateaulin zijn zestien arbeiders door een onweder overvallen en in de nabijheid van een molen door den bliksem getroffen. Alle zestien werden tegen den grond geslagen; zes konden kort daarna zonder noemenswaardig letsel bekomen te hebben weder opstaan; drie anderen hadden zware kneuzingen bekomen, die evenwel hun leven niet schijnen te bedreigen; de zeven anderen waren op de plaats gedood. Hunne lijken waren geheel naakt; de bliksem had hen van alle kleeren ontdaan ; later vond men op eenigen afstand eenige lappen dier kleedin»--stukken terug. °</p>
	<p>— De Heer Heine, rijk bankier uit Hamburg, verwant aan de familie lould-Furtado, die, ten gevolge van een val van het paard te Bagnères de Luchon verlamd was, is aan de gevolgen van dit ongeval overleden — De zeeprefect van Toulon, graaf de Chabannes-Curtes, is her waarts ontboden om inlichtingen te geven omtrent de in zijn arrondis sement gedane uitvinding van eene onderzeesche mijn, waarvan de nit - werkingen volgens sommigen verbazend zijn, terwijl volgens anderen de uitvinding van geen belang is.</p>
</text>
