<?xml version="1.0" encoding="UTF-8"?>
<text>
	<title>Belgische Post.</title>
	<p>BRUSSEL, 4 Julij (Particuliere Correspondentie). Een blik op ons officieus orgaan, is reeds voldoende om te bewijzen hoe diep de indruk is, welke door den uitslag der stemming over de vreemdelingenwet in het land is teweeggebragt, waartoe vooral het groot aantal leden schijnt te hebben bijgedragen, die ditmaal tegen die draconische wetgeving stemden. De Echo du Parlement tracht althans te bewijzen, dat dit getal in wezenlijkheid vrij wat minder dan 23 bedraagt. Tegelijkertijd tracht het regeringsblad de Heeren Tesch en Fr√®re-Orban van de smet te zuiveren, dat zij vroeger de wet ten hevigste bestreden en die thans even warm verdedigden. Dit is volgens de bedoelde courant geschied, omdat zij allengs zagen dat hunne vrees ongegrond was. Eenige regels later echter wordt de Heer Nothomb beschuldigd het land misleid te hebben, toen hij de vernieuwing der wet vroeger verdedigde, omdat hij die thans door de indiening van amendementen trachtte te vernietigen.</p>
	<p>De bewijzen voor dien diepen indruk zijn ook nog elders te vinden. In de hoofdstad bijv. bestaan verschillende genootschappen, waarvan twee afgevaardigden deel uitmaken, die met de meerderheid hebben gestemd. Een aantal leden heeft verklaard, hun ontslag uit die kringen in te dienen, indien die beide heeren niet uit den boezem dier vereenigingen worden verwijderd. De verbittering tegen deze afgevaardigden is namelijk bijzonder groot, daar zij eenige jaren geleden door de ultra-liberalen werden beschermd, toen hunne candidatuur voor de kamer door de doctrinairen als te sterk gekleurd werd bestreden. Het zonderlingste is zeker, dat zich onder die twee vurige aanbidders der wet van 1835 een bevindt, wiens hoedanigheid als Belg nog op dit oogenblik voor de regtbanken wordt bestreden.</p>
	<p>Binnen eenige dagen kan men thans de afkoudiging der wet en tegelijk verscheiden harer practische gevolgen te gemoet zien. Tegelijker tijd zal hier eene nieuwe volksvergadering plaats hebben, met het uitsluitende doel om de aanvallen te beantwoorden, waaraan die soort van bijeenkomsten in de Kamer van de zijde der regering heeft blootgestaan. De hertog van Brabant heeft jl. Zondag de wedrennen te Luik bijgewoond, na vooraf de beroemde werkplaatsen van den Heer John Cocquerill te Seraing bezocht te hebben. Gisteren ochtend is de Prins in cognito naar Spa vertrokken, ten einde den hertog van Au male te bezoeken, die zich aldaar op dit oogenblik bevindt.</p>
</text>
