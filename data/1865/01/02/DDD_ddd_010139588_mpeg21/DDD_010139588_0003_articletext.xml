<?xml version="1.0" encoding="UTF-8"?>
<text>
	<title>Duitsche Post.</title>
	<p>WEENEN, 29 Dec. Nopens den loop der onderhandelingen met Prui&quot; sen ten opzigte van de erfopvolging in de hertogdommen, deelt het Vaterland mede, dat nog verscheidene punten ter beslechting overblijven en dat de onderhandelingen niet met den verwachten spoed kunnen worden voortgezet, uit aanmerking van de behartiging der belangen van de middenstaten, welke Oostenrijk zich ten taak heeft gesteld. — Het gisteren verschenen N°. der Const. Vorstadt Zeitung is in beslag genomen, wegen 3 een daarin voorkomend artikel betreffende do Pauselijke bul.</p>
	<p>— Aan het te Brussel verschijnende Poolsche blad Vytrwaloso is het debiet over het gansche rijk verboden, wegens de oproerige taal van dat blad.</p>
	<p>— Men meldt, dat de verkoop der staatsdomeinen aan eene Belgische maatschappij eene beklonken zaak is.</p>
	<p>BERLIJN, 31 Dec. (des Ochtends). Morgen zal weder eene conferentie plaats hebben tusschen de gevolmagtigden van Oostenrijk, Saksen, Beijeren en Pruisen, met opzigt tot de handelsbetrekking van Oostenrijk, met het Tolvcrbond.</p>
	<p>— Verscheidene liberale afgevaardigden bij de kamer van afgevaardigden hebben hun mandaat nedergelegd, omdat zij de politiek van von Bismarck ten aanzien der hertogdommen toegedaan zijn en het overigens met hunne staatkundige overtuiging strijdt dien minister te ondersteunen. Inderdaad, de inlijvingspolitiek is thans eene koorts in Pruisen geworden. Aan de Ostde.utsche Post wordt ten dien aanzien van hier het volgende geschreven : //Er heerscht hier slechts ééne meening betreffende de annexatie der hertpgdommen; het hof, de regering, de bevolking, de feudale partij en de mannen van vooruitgang, zij zijn het allen eens dat men de hertogdommen niet moet loslaten. In dit opzigt heeft zich eene opgewondenheid geopenbaard, zooals Frederik de Groote in den oorlog tegen Oostenrijk en Frederik Wilhelm 111 in den bevrijdingsoorlog tegen Frankrijk gevonden hebben. De vreemdeling, die geen bijzondere , geheel afgeslotene kringen opzoekt, hoort bijna van niets anders spreken dan hetgeen in het kader van het algemeen annexatie-plan past. In het geheel verkrijgt ieder Pruis of vreemdeling alhier den indruk, dat Sleeswijk-Holstein nimmermeer van Pruisen moet loskomen. Niet de Heer von Bismarck, zooals men het uitbazuint, maar zelfs het hof is vol van de gedachte, dat de hertogdommen een natuurlijke, ten koste van het bloed der Pruisen verworven prijs van den bevrijdingsoorlog is. Dit denkbeeld is zoo zeer gerijpt, dat men allo Duitsche staten, die van andere meening zijn, als doodvijanden begint aan te merken. Er wordt eene scheuring tusschen het Pruisische hof en de Duitsehc midden-staten voorbereid, die tot niet te overziene gevolgen kan leiden.&quot;</p>
	<p>— Aan de regtsgeleerde raadslieden der kroon zijn de volgende drie vragen ten aanzien van Pruisen&apos;s regten op de hertogdommen gedaan: I°. welke regtsgeldigheid hebben de van verscheidene kanten op de drio hertogdommen Sleewijk, Holstein en Lauenburg gedane aanspraken ; 2°. welke oude aanspraken op Sleeswijk-Holstein staan het Koningshuis ten dienste? 3°. welke regten op de hertogdommen vloeijen voor Pruisen voort uit het vredes-tractaat, met Denemarken op 30 Oct. jl. gesloten?</p>
	<p>— Ten aanzien van de erfopvolging in de hertogdommen heerscht nog altijd dezelfde oneenigheid tusschen onze regering en de Oostenrijkschc. Pruisen is nog altijd niet gezind om zich de wet te laten stellen door eene meerderheid van middenstaten. Wanneer langs dien weg een besluit mogt worden doorgedreven, om den hertog van Augustenburg al_i souverein van Sleeswijk-Holstein stem en zitting toe te kennen in de Bondsvergadering, dan zou Pruisen dit aanmerken als eene ontbinding van het verbond.</p>
	<p>— Uit Kopenhagen wordt onder dagteekening van 27 De», gemeld, dat de wet, door den rijksraad goedgekeurd, betreffende de wijziging der Novcmber-constitutie, was uitgevaardigd. — Verscheidene Deensche officieren en onder-officieren, die in den laatsten tijd hun ontslag hebben bekomen, hadden pogingen aangew-end, om in het Mexicaansche vreemden-legioen te worden opgenomen, doch vruchteloos. Zij hebben zich thans met een gemeenschappelijk verzoek gewend tot den Mexicaanschen gezant te Parijs. — De bevordering van den luitenant-generaal de Meza tot generaal bij het actieve leger heeft de Eider-Deensche partij onaangenaam getroffen. Dagbladet vestigt er de aandacht op, dat het karakter van een generaal des legers gedurende den laatsten menschenleeftijd uitsluitend aan leden van het koninklijk huis was voorbehouden. Verder zegt dat blad: //De buitengewone onderscheiding, die, onder de verantwoordelijkheid des ministers van oorlog, den generaal de Meza te beurt is gevallen, moet als eene regtstreeksche beleediging der vertegenwoordiging des lands worden aangemerkt, naardien de Rijksraad (Folkethiug) vroeger, wegens de onverantwoordelijke ontruiming van de Dannewirke, het onderzoek door een krijgsraad tegen den generaal de Meza had voorgeslagen. De wijze, op welke het ontslag van dien generaal gevolgd is, bevestigt verder het gerucht dat het eerst na een langdurigen tweestrijd was genomen, en tevins bevestigt zijne bevordering thans de vrees, dat het ontruimen der Dannewirke zijne geheime geschiedenis heeft, wier ontsluiering aan de toekomst zal zijn&apos; voorbehouden.</p>
	<p>— Bijzondere berigten uit Kopenhagen komen daarin overeen, dat do aankomst aldaar van den Deensehen gezant v. Plessen, uit Petersburg, in verband stond met eene ministeriele crisis. De Koning wenschte; met opzigt tot het vraagstuk der constitutie, de verwijdering der te liberale ministers Bluhme en David en de opdragt van het presidium aan von Plessen. Van den anderen kant is door het hoofd der boeren-vriendeu, den afgevaardigde Hansen, eene circulaire rondgezonden, waarbij eene volksvergadering wordt uitgeschreven op den 2den Januarij, met het doel om een aan de regering vijandig adres vast te stellen, hetwelk aan den eerstdaags bijeenkomenden landdag zal worden gezonden en waarin voorts de professoren-partij, met Hall aan het hoofd, alsmede de tegenwoordige, ministers, vijanden worden genoemd van de volksvrijheid. — Uit Stokholm wordt onder dagteekening van 23 Dec. gemeld, dat dien dag bij het spoorwegstation Sandsjo een goederentrein van Nassjö in botsing is gekomen met een trein van Jönköping naar Malnioe, welke eenige minuten ten achteren was, waarbij zestien personen min of meer ernstig gekwetst en verscheidene wagens verbrijzeld werden. — Vaii de Poolsche grenzen wordt onder dagteekening van 27 Dec. gemeld, dat de Keizer, op voorstel van den-generaal Murraview, zijne toestemming heeft verleend tot de vestiging van een Gricksch orthodox nonnenklooster te Wilna en eene school voor meisjes te Mohilew; de daarvoor noodige geldmiddelen worden uit het confiscatie-fonds gevonden. In de omstreken van Kutno, in het district Lowicz, zijn onlangs weder verscheidene personen in hechtenis genomen, onder welke eenige uit den gegoeden stand. Zij werden onmiddellijk naar de citadel We Warschau gebragt, onder beschuldiging de nationale belasting geheve» en oproerige geschriften verspreid te hebben.</p>
	<p>Ingevolge de verklaring van een in de citadel van Warschau opgesloten gevangene zijn, een paar weken geleden, uit onderscheidene verbanningsplaatsen in Siberië, vele gedeporteerden naar Warschau tcruggebragt, om aan een nieuw verhoor te worden onderworpen. Zij wor.den beschuldigd, zich aan verscheidene moorden te hebben schuldiggemaakt.</p>
	<p>FRANKFORT, 31 Dec. De opening der conferentien betreffende het rsluiten van een handelsverdrag tusschen het Tolverbond en Zwitserland, .zal eerst in Februari] plaats hebben. — Men heeft het gerucht in omloop gebragt, dat in het begin dezer week, in eene stad in de nabijheid van Frankfort, eene bijeenkomst heeft plaats gehad van de ministers van buitenlandsche zaken van Beijeren, Wurtemberg, het groothertogdom Hessen en Nassau. Deze lezing is niet geheel juist. De baron von der Pfordten heeft gedurende zijne jongste aanwezigheid alhier eene conferentie gehad met den minister van buitenlandsche zaken van Nassau, den Prins Wittgenstein, en eerst later op zijne reis naar Munchen de beide andere der genoemde ministers te Darmstadt en Stuttgart bezocht. •— Uit Lörrach wordt onder dagteekening 28 Dec. het volgende gemeld : Een geestelijke, hier ter plaatse gevestigd, hield onlangs van den kansel de volgende toespraak tot zijne hoorders: /(Vaders en moeders, uw grootste vijand, de Duivel, is onder u en tracht u te verslinden, ik bedoel namelijk de nieuwe schoolwet; bidt en waakt; de godsdienst is in gevaar. Den volgenden keer meer.&quot; De ijverige man werd wegens dit misbruik maken van zijn geestelijk ambt heden veroordeeld toteene vestingstraf van vijf weken en in de kosten. j — De regeringen van de verschillende Zwitserschc kantons, wie de I nood van hare eigene armen meer ter harte gaat dan de leegte in do Pauselijke schatki.it, houden zich thans ernstig bezig met de kwestie betreffende de inzameling van den St. Picterspenning door de geestelijken en leeken. Eene dergelijke heffing is hoogst onwettig, omdat elke openbare inzameling de toestemming van de regering behoeft. De regering van Thurgau heeft thans bepaaldelijk die inzameling verboden en do overige tot hot bisdom Basel behoorende kantons zullen deze zaak ter sprake brengen in eene conferentie, welkeopl 1 JanuarijteSolothurn bijeenkomt.</p>
</text>
