<?xml version="1.0" encoding="UTF-8"?>
<text>
	<title>BRAGG.</title>
	<p>Braxton Bragg, in het graafschap Warren (Noord-Carolina) in 1815 geboren, verliet de school van West-Point in 1837, om met den rang van tweeden luitenant bij het 3de regement artillerie m dienst te treden. Tijdens den Mexicaanschen oorlog was hij eerste luitenant, maar zijne dappere verdediging van het fort Brown tegenover Matamoras (9 Mei 1846) verwierf hem den rang van kapitein. Hij streed dapper te Monterey (Sept. 1846) en te Bnena Vista (23 Februarij 1847) en werd achtereenvolgens benoemd tot majoor en tot luit.-kolonel. In 1856 verliet hij do dienst en vertrok naar zijne schoone plantage Thibodcux, in Louisiana. De gebeurtenissen van 1861 ontrukten hem aan dit rustige leven. Hij haastte zich zijnen degen ter beschikking te stellen van Jeftcrson .Davis, die hem tot brigade-generaal benoemde en hem het bevel toevertrouwde over do strijdmagt der geconfedcreerden te Pensacola bijeengetrokken, met het oog op den val van het fort Pickens. In Februarij 1862 werd hij tot generaal-majoor benoemd en ontving hij bevel zich bij het leger van den Mississippi aan te sluiten; den lOden Maart vestigde hij, aan het hoofd staande der talrijke troepen bij Pensacola en Mobile bijeengetrokken, (zijn hoofdkwartier te Jackson (Tennessee). Braxton Bragg nam een schitterend aandeel aan den veldslag van Shiloh (6 en 7 April 1862) en werd tot generaal bevorderd ter vervanging van A. S. Johnston, die den eersten dag gesneuveld was. In de daarop volgende maand Mei volgde hij Beauregard in het bevel over het leger van den Mississippi op. In Augustus 1862 verliet hij zijne legerplaats bij Chattanooga, trok het leger van den Noordelijken generaal Bnell om en rukte Kentucky -binnen. Nadat hij een belangrijken buit gemaakt en Mac-Cook te Perry Ville verslagen had (9 October), ging hij weder zijne vroegere steüingen te Chattanooga innemen. Het volgende jaar rukten de Noordelijken onder generaal Rosenkranz op hunno beurt Tennessee binnen, waarop Bragg hun Chattanooga overliet en hen in de vallei van Chickamango lokte, waar hij hun eene bloedige nederlaag toebragt (19—20 Sept, 1863). Toen verving Grant, de gelukkigste der Noordelijke generaals Rosenkranz. Hij maakte de kaders weder voltallig, bragt weder geestkracht in de ontmoedigde soldaten en viel Bragg (23—25 Nov. 1863) bijna op dezelfde plek aan, welke getuige was geweest van de nederlaag der Noordelijken in Sept. Niettegenstaande don dappersten tegenstand werden al de posities der Zuidelijken punt voor punt genomen en Bragg -was genoodzaakt in de rigting van Georgië af te trekken, wel iv goede orde, maar overwonnen. De algemeene opinie rekende Bragg deze nederlaag toe, zelfs in die mate dat Jefferson Davis, niettegenstaande zijn vertrouwen in cle talenten en de vaderlandsliefde van den generaal en zijno vriendschap voor den man, zich genoodzaakt zag hem zijn opperbevel te ontnemen en daarmede J. Johnston te bekleeden. Met eene grootheid van ziel, wolko hem tot eere verstrekt, heeft Bragg den wensch te kennen gegeven onder zijn opvolger te dienen; maar daartoe is hem geene vergunning verleend en de president heeft hem naar Richmond doen komen, waar hij met zijn Taad en kennis de zaak dient, welke hij Busselden nog wel weder eens net zijn degen zal verdedigen,</p>
</text>
