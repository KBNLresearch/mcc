<?xml version="1.0" encoding="UTF-8"?>
<text>
	<title>MENGELINGEN. EEN ZELDZAAM BEWIJS VAN TEGENWOORDIGHEID VAN GEEST.</title>
	<p>In de Rigasche Zeitung van 24 November (6 Dec.) jl. wordt het volgende verhaal gelezen, door een ooggetuige van het gebeurde ingezonden. Voor eenige dagen werd in de nabijheid van Pleskau eene beerenjagt gehouden , welke door den moed en de tegenwoordigheid van geest van een der jagers, den graaf von und zu Dattenbcrg ,op eene merkwaardige wijze eindigde. Sedert eenige dagen had men in de nabijheid van Pleskau de duidelijke sporen gevonden der nachtelijke wandelingen van een grooten beer, van wiens gevaarlijke bezoeken men ziehzoo spoedig mogelijk wenschte te ontslaan. Onverwijld werden bodea naar alles zijden uitgezonden, ten einde kennis te geven van hetgeen had plaats gehad en spoedig traden dan ook zoo vele jagers op, om den vreemden gast te vervolgen, dat men hem kon omsingelen. Zoodra men hem binnen het bereik der buksen had, losten de jagers verscheidene schoten in het kreupelhout, waarin de beer zich verscholen hield, ten gevolge waarvan hij ligt getroffen werd. Hierdoor in woede ontstoken, kwam het ondier brullende te voorschijn en snelde in ijlende vaart naar zijne vervolgers, die het digtst bij zijne schuilplaats stonden. Onder hen bevond zich een heer, die zijne buks afgeschoten hebbende, geen ander wapen over had om zich te verweren dan eun dolkmes, dat hij in den zak droeg. Zich te moeten verdedigen tegen een woedenden beer met een dergelijk nietig wapen, is een toestand zoo gevaarlijk, dat het den stoutsten jager zou kunnen doen versagen. Het van woede schuimbekkende dier was in weinige oogenbikken onzen graaf zoo digt op het lijf, dat aan geen ontvlugten meer kon gedacht worden. Verscheidene jagers snelden toe, om hem zoo mogelijk van een wissen dood te redden, maar de graaf v.Dattenberg was reeds op eigen verdediging bedacht. De buks welke nui teloos was geworden, weg te werpen en den linkerarm met de weitaseh te bedekken, was het werk van een oogenblik. Het was dan ook hoog tijd, want de beer stond reeds voor den onverschrokken man en drukte zijne blinkende tanden in het leder van de tasch. Terstond greep de jager met de regterhand het dolkmes, opende het met de tanden en sneed don beer met een krachtigen ruk den geheelen buik open. Het ondier waggelde, stortte op den grond en blies weldra den laatsten adem uit. De graaf von Dattenberg was ongedeerd gebleven.</p>
</text>
