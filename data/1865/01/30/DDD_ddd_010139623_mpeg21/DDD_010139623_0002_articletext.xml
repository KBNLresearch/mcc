<?xml version="1.0" encoding="UTF-8"?>
<text>
	<title>BUITENLAND. Duitsche Post.</title>
	<p>WEENEN, 26 Jan. Het onlangs medegedeelde berigt, dat prins Mettermch te Parijs geruststellende verklaringen aan ons kabinet heeft gezonden betreffende het vraagstuk der hertogdommen, wordt volkomen Bevestigd. — De minister van oorlog heeft zich thans ook bereid verklaard tot het invoeren van bezuinigingen in zijn budget, maar daarbij tevens gezegd, dat die bezuinigingen niet aanzienlijk kunnen zijn, vermits eene verdere vermindering van het leger slechts dan zou kunnen plaats hebben, wanneer men de zekerheid konde erlangen, dat de vrede gedurende eene reeks van jaren bewaard wierd. Deze zekerheid bestond evenwel niet Buitendien zou de ontwapening slechts kunnen plaats vinden in dezelfde verhouding als bij de andere mogendheden. Oostenrijk nu had in dit opzigt het mogelijke gedaan en zijn leger reeds sterker verminderd dan dit bij de overige groote mogendheden het geval was. Eene verdere vermindering kon nu nog slechts plaats hebben bij de kavallerie en artillerie doch de minister was niet voor dergelijken maatregel gestemd, omdat dé completering bij deze wapens, wanneer die plotseling noodzakelijk mogt zijn, niet slechts zeer moeijelijk, maar ook bijzonder kostbaar was zoodat hot oogenblikkelijk voordeel, hetwelk de vermindering bij&apos;deze wapens zou opleveren, niet mogt worden in aanmerking genomen — De Pruisische gezant bij ons hof heeft eergisteren wel eene conferentie gehad met graaf Mensdorff, maar &apos;het verwachte antwoord zijner regering op de Oostenrijksche depêche van 21 December nog niet kunnen overhandigen. Het bedoelde antwoord wordt nu tegen den 28sten dezer maand hier verwacht._ — De financiële commissie heeft heden het onderzoek der begrooting voortgezet. Verscheidene ministers waren tegenwoordig, doch &quot;vermits deze zich niet wilden uitlaten nopens het cijfer der in te voeren bezuinigingen, is de zitting gesloten zonder tot een resultaat te hebben geleid. — Sedert lang heeft het gerucht aan onze regering het voornemen toegeschreven, om met ernst de hand te slaan aan eene regeling der Hongaarsche aangelegenheden. Dat gerucht schijnt niet zonder grond geweest te zijn. Keizer Frans Joseph en zijne ministers houden zich werkelijk bezig met een plan tot reorganisatie van het bestuur over Hongarije. Hetgeen men daaromtrent verneemt, luidt zeer gunstig. In dc allereerste plaats zou het voornemen bestaan om den staat van beleg cfp te heffen, hetgeen reeds eene zeer gewenschte verademing zou schenken aan de bevolking van dat land. Vervolgens zou de rijksdao- worden bijeengeroepen en aan zijne overwegingen worden onderworpen een voorstel tot regeling van het inwendig bestuur, waarbij regt zou worden gedaan aan de voornaamste grieven der Hongaren, zonder het beginsel van eenheid der monarchie op te offeren. — Volgens de berigten uit Konstantinopel van 18 dezer heeft de Britsche gezant eene nota aan de Porte gerigt, houdende bedenkingen! tegen de onlangs door den Sultan uitgevaardigde wet op de dagbladpers. I De gezant bemoeit zich met die binnenlandsche aangelegenheid alleen in zoo verre als de buitenlanders, en ook de Engelschen, °onder de werking der nieuwe bepalingen zonden komen; volgens deze zouden namelijk door de Turksche overheid geregteiijke vervolgingen tegen buitenlandsche dagbladschrijvers te Konstantinopel aangevangen, en hun zelfs in zekere gevallen de doodstraf opgelegd kunnen worden. Dit acht de gezant eene inbreuk op de capitulatien of aloude overeenkomsten, welk» aan Europesche mogendheden dc regtspraak over hare onderdanen in het Turksche rijk hebben voorbehouden. ■ BERLIJN, 28 Jan. (des Ochtends). Het berigt, dat de onderhandelingen met Oostenrijk betreffende het sluiten van een handelsverdrag op het punt zouden staan van te worden afgebroken, schijnt overdreven te zijn geweest. Er bestaat een verschil wegens het tarief op den wijn, maar dit geeft nog geen grond tot afbreking der onderhandelingen. &quot;7&quot; .Naar men verzekert, is door de regering met betrekking tot he. militaire vraagstuk nog geene beslissing genomen. Het anlangs&quot; voorloopig vastgestelde ontwerp schijnt te zullen worden omgewerkt. Ook is het waarschijnlijk, dat de regering de behandeling van het budget in het Huis der Afgevaardigden zal afwachten. — De Heer Quaade, door de Deensehe regering bestemd om haar bij on« hof te vertegenwoordigen, wordt te Kopenhagen teruggehouden door eene ongesteldheid van den Heer Bluhme, dien hij tijdelijk vervangt als minister-president. Gelijk is medegedeeld zal de Heer Guldenkrone, die hier is aangekomen, zich inmiddels als zaakgelastigde met het bestuur van de zaken der legatie belasten. De oppositiebladen blijven het Heerenhuis als een der voornaamsto hinderpalen beschouwen, die eene vereffening der geschillen in den weg staan, en zulks te meer naarmate de Kreuzzeitung in den lof van dat Huis uitweidt, waar men, zegt dat blad, Pruisische lucht inademt, en de zekerheid vindt dat de Tweede Kamer zich niet tot heer over de kroon verheffen zal. — - ln onze diplomatieke kringen wil men, dat er zich verschijnselen beginnen te verwonen van eene scheuring tusschen dc jonkerpartij en den Heer von Bismarck, en vindt daarvan gedeeltelijk de bevestiging in de taal van dc Kreuzzeitung, het voorname orgaan dezer partij, welk blad namelijk beweert, dat de toon van het kabinet tegenover de Tweede Kamer te&apos; verzoenend is en de oplossing van de gerezen geschillen alleen moet gezocht worden in het geweld. Men maakt daarbij echter tevens de aanmerking, dat de Heer von Bismarck in den laatsten tijd heeft getoond zich niet zoo sterk meer te gevoelen tegenover de Kamer en er derhalve weinig kans is, dat hij aan den wensch der jonkerpartij zal te gemoet komen. Dit is ook te minder waarschijnlijk omdat de o-enoemde minister nog altijd op het oog heeft eene inlijving van da voormalige Deensche hertogdommen, of althans van een deel daarvan, bij het Pruisische rijk, en hij door eene staatkunde van geweld _ niet gaarne de bevolking der hertogdommen tegen Pruisen zou willen innemen. Wat overigens het iulijvingsplan zelf betreft, is men nog geen stap nader gekomen, en heeft de regering nog niet geantwoord op de depêche van den Heer von Mensdorff. Het schijnt dat men de zaak op de lange baan wil schuiven. — In een onzer bladen wordt de aandacht gevestigd op het verbruik van zilver, hetwelk de photographie behoeft tot vervaardiging van lapis infernalis. In slechts cene der daarvoor ingerigte instellingen alhier, is in een jaar de zilverwaarde van 60,000 th. tot dat einde verwerkt. In aanmerking nemende de menigvuldige, zoowel hier, als in Londen, Parijs, Weenen, New-York en elders bestaande inrigtingen, is het vermoeden welligt niet ongegrond, dat dit bedrijf op den duur eenigen belemmerenden invloed op de zilver-circulatie zal uitoefenen. — Alhier is eene werkplaats opgespoord en ontdekt, in welke valsch. papieren-geld op eene groote schaal werd vervaardigd. Kassen-anweisungen van 25 th., die valsch waren bevonden, hadden aanleiding daartoe gegeven. Verscheidene personen zijn, met de in hun bezit bevonden werktuigen, daarbij in verzekerde bewaring gesteld. — Het hazardspel is in Mecklenbnrg-Schwerin in den laatsten tijd zoo sterk toegenomen, dat de regering zich verpligt geacht heeft eene vroegere waarschuwing daartegen in herinnering te brengen, in welke alle hazardspelen van vroegere en latere uitvinding met name worden opgesomd. Men ducht nogtans dat dit verbod niet veel zal baten, naardien niet alleen de hoogere standen hartstogtelijke spelers blijven, maar zelfs de minister van financiën, zoo sterk aan het spel verslaafd is, dat hij als de uitvinder van twee nieuwe hazardspelen te boek staat. Eens stond zijne speelzucht op het punt dien staatsman slecht te bekomen, toen namelijk, tijdens dc landbouwvergadering te Schwerin, eene talrijke vereeniging van spelers, waartoe hij zelf behoorde, door de politie op hceter daad betrapt werd Maar alleen de bankier werd aan I een onderzoek, onderworpen, en de overige heeren gingen ongemoeid I huiswaarts.</p>
</text>
