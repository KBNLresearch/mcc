<?xml version="1.0" encoding="UTF-8"?>
<text>
	<title>Fransche Post. PARIJS, Maandag 16 Januarij.</title>
	<p>Er hebben veelvuldige conferentiën plaats tusschen den Heer Drouyn de Lhuys en den Heer Kern, over een te sluiten postverdrag, tusschen Frankrijk en Zwitserland.</p>
	<p>— Men zegt, dat de voorraad van munt en muntmateriaal bij de bank met 7 millioen is verminderd.</p>
	<p>— Het berigt dat prins Metternich de nagelaten werken van Heinrich Heine heeft gekocht, is onjuist. Mevrouw de weduwe is en blijft in het bezit van die geschriften. — P« Heer Emile Deschanel, die na den staatsgreep gedurende acht jaren in ballingschap rondzwierf, houdt hier thans voorlezingen die een buitengewoon succes hebben, omdat hij er in slaagt allerlei zinspelingen te maken op het keizerlijke gouvernement en dat wel in een vorm en op eene wijze, dat de administratie, hoe ook op den loer liggende, er niets aan kan doen.</p>
	<p>. — Den Uden Januarij zou de Heer Beauvallet in de Rue-Cadet cene lezing houden over werken van den Heer Victor Hugo en wel in de eerste plaats over Hernani. Gereed om daartoe over te gaan, werd hem van wege de bevoegde overheid te kennen gegeven, dat het hem niet geoorloofd was, werken van dien schrijver voor te dragen. De voormalige tooneelspeler van het Théatre Francais heeft zich alstoen vergenoegd met het voorlezen van de twee eerste bedrijven van Onna. Het verhaal van de misdrijven, met behulp van welke Caesar zich ten troon had verheven, werd door een algemeen vreugdegejuich der aanwezigen beantwoord.</p>
	<p>— ln de laatste 40 jaren hebben de volgende verklaringen wegens misbruik van gezag ten aanzien van Fransche bisschoppen plaats gehad: In 1820 tegen den bisschop van Poirtiers; in 1824 tegen den aartsbisschop van Toulonse; in 1835 tegen den bisschop van Moulins; in 1837 tegen den aartsbisschop van Parijs; in 1842 tegen den bissschop van Moulins; in 1845 tegen den aartsbisschop van Lyon; en in 1857 tegen den bisschop van Moulins.</p>
	<p>— Naar men verneemt heeft Engeland aan de Fransche regering het voorstel gedaan om gemeenschappelijk in de aangelegenheden van Dahomey op te treden, inzonderheid om, zoo noodig met geweld, het offeren van menschen aldaar te keer te gaan. De Europeanen die zich in die gewesten gevestigd hebben, dringen sedert lang op zoodanigen maatregel aan — Uit Guadeloupe wordt gemeld, dat de algemeene raad van het eiland het voorstel van den gouverneur verworpen heeft, om eene belasting op de katoen te leggen. — De Opinione en de Italia, twee ministeriele organen, keuren de circulaire van den minister van justitie af, waarin deze te kennen geeft, dat de regering voornemens is bij besluit te bepalen, welke gedeelten der encyclica door do geestelijkheid mogen afgekondigd worden. Niet dat beide bladen de wettigheid van dezen maatregel betwisten; zij erkennen dat het gouvernement ten dien aanzien zich op wettig terrein bevindt; maar zij wenschten, in weerwil daarvan, aan de geestelijkheid volledige vrijheid gelaten te hebben tot het afkondigen der encyclica. Zij willen, in zoover het van de regering afhangt, reeds nu de formule van Cavour: »de vrije kerk in den vrijen staat&quot; tot eene waarheid gemaakt zien.</p>
	<p>— De Paus heeft als Nieuwjaarsgeschenk eenige duizend sigaren uit Havana ontvangen. Daar hij niet rookt, heeft hij ze aan den generaal de Montebello aangeboden.</p>
</text>
