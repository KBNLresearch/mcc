<?xml version="1.0" encoding="UTF-8"?>
<text>
	<title>Belgische Post. BRUSSEL, 21 Januarij (Particuliere Correspondentie).</title>
	<p>Even als de beide voorgaande was ook de zitting der Kamer van Volksvertegenwoordigers van heden aan het onderzoek van de begrooting van oorlog gewijd; ook heden dreigt de beraadslaging zich op hetzelfde terrein, namelijk op dat der middelmatigheid, te zullen blijven bewegen. Tot nog toe blijven de hoofden van beide partyen het stilzwijgen bewaren; als ware er stilzwijgend een wapenstilstand tusschen de regter- en de linkerzijde gesloten, tot het oogenblik waarop de minister van oorlog het door hem toegezegde rapport omtrent den toestand van het leger en de in dien tak van algemeen beheer te brengen bezuinigingen zal hebben ingediend. Aangezien dit nu eerst over een jaar en welligt nog later zal plaats hebben, is het duidelijk dat de aanneming van het budget niet te betwijfelen valt. Daardoor ook heeft de tegenwoordige beraadslaging slechts luttel belang, gelijk reeds het beperkte getal leden bewijst, dat heden de zitting bijwoonde. De ministers waren allen afwezig en de stem van deu Heer Delaet, vertegenwoordiger van Antwerpen, klonk als eene stem in de woestijn. Even als gisteren twee zijner ambgenooten deden daalde ook die redenaar tot allerlei onderdeelen af, tot bestrijding van het budget. Ka hem sprak de Hr. Hymans eene redevoering uit, ten betooge, dat de zedelijke kracht niet volstaat om de legers te vervangen. Hij vroeg of in de oogen der regterzijde de Paus niet het toonbeeld der zedelijke kracht is en toch moet hij zich door gendarmes, zouaven en een vreemd leger omringen ten einde niet verdreven to worden. Daarna onderzocht de Hr. Hymans die stelling uit een staathuishoudkundig oogpunt, waarbij hij zich op het oordeel van Adam Smith en J. J. Rousseau beriep.</p>
	<p>Na de hegrooting van oorlog zal de Kamer van Vertegenwoordigers zich nog met twee andere aangelegenheden hebben bezig te houden, die tot zeer levendige beraadslagingen aanleiding zullen geven, namelijk met de wet op de misbruiken bij de verkiezingen, alsmede met die op het geldelijke beheer der kerken. Indien het laatstgenoemde ontwerp meer bepaald op de oppositie der regterzijde zal stuiten, dan is dit geenszins met het eerste dier wetsontwerpen het geval, dat het zeldzame maar vrij belemmerende voorregt heeft, om beide partijen te mishagen. Beiden, hoewel verschillende omtrent de onderdeelen van hunne stelling, gelooven dat de nieuwe wet tot hervorming van het kiesregt had behooren gebruikt te worden. Wat de wet zelve betreft, meenen de clericalen, dat zij te ver gaat, terwijl do liberalen haar integendeel met de Britsche wetgeving op dat stuk vergelijken en daaruit eene voor het Belgische ministerie geheel ongunstige slotsom trekken. De regering ontkent het een en het ander en tenzij zij zich aansluite bij het voorstel, dat naar ik verneem bij dc behandeling van d» wet door een der vrijzinnige afgevaardigden zal worden ingediend, strekkende om de hervorming van het kiesstelsel uitdrukkelijk tot zeker tydstip te reserveeren, is oene nederlaag van het kabinet onvermijdelijk. De pogingen, door de regering aangewend om zich den steun der geheele liberale partij te verzekeren, zijn mislukt.</p>
	<p>De wet op het beheer der gelden van de kerken moet strekken tot vervanging van het keizerlijk decreet van 1809. Ten gevolge van zekere onderhandelingen, die in de laatste dagen tusschen de hoofden van het aanstaande congres van Mechelen, naar aanleiding van de afkondiging der encyclica hebben plaats gehad, is dé bijeenroeping dier vergadering meer dan twijfelachtig geworden.</p>
</text>
