<?xml version="1.0" encoding="UTF-8"?>
<text>
	<title>EEN WOORD NAAR AANLEIDING VAN DE OPRIGTING VAN VONDELS STANDBEELD.</title>
	<p>Met bevreemding hebben wij en zeer velen met ons, kennis genomen van do voorgestelde plaats omtrent do oprigting van bovengenoemd gedenkteeken, namelijk het pleintje voor de Grimnessensluis. Welligt zijn wij in ons oordeel voorbarig, daar het voornemen kan bestaan om dat pleintje te verfraaijen, hetzij door amotie van het blok huizen aan de Noordzijde of door opruiming van de Grimnessensluis zelve, doch geschiedt zulks niet en mogt men goed vinden het gedenkteeken op de thans bestaande vreemdsoortige plek te plaatsen, dan achten wij zulk 3 een niet gelukkig denkbeeld. Dat het moeijelijk is om eon geschikt terrein te vinden, willen wij gaarne erkennen, onze stad is wat pleinen betreft niet ruim gezegend, ofschoon men, dunkt ons, toch wel iets beters had kunnen kiezen dan de hierboven beschreven ruimte; het Koningsplein, de Westermarkt of de omtrek van het Paleis voor Volksvlijt, zou onzes inziens meer aan de vereischten van een gooden smaak voldoen. Wij voor ons vinden het echter van groot aanbelang dat de hoofdstad aan het gedenkteeken van een harer grootste geniÃ«n eene waardige plaats bereide en al mist Amsterdam daartoe tot heden sierlijke pleinen, het bezit daarentegen overvloedig gelegenheid om zoodanige te kunnen scheppen en waarom dan niet een of ander grachtje gedempt, waarom ter wille van eene schoone zaak niet eeno kleine oppervlakte water afgestaan, waaraan onze stad toch waarlijk geen gebrek heeft? Zoo het gemeentebestuur tot dien maatregel wilde overgaan, dan ware het middel gevonden; verscheidene grachten toch kunnen hiervoor iv aanmerking komen. Om slechts eene te noemen zou de Warmoesgracht, die luttel doorvaart heeft, ontbloot is van pakhuizen en in het centrum der stad gelegen is, eene naar het ons toeschijnt voor het doeleinde uitmuntende plek zijn. Amsterdam, Januarij 1865. EENIGE KUNSTLIEFHEBBERS.</p>
</text>
