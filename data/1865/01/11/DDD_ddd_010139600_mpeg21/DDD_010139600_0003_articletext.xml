<?xml version="1.0" encoding="UTF-8"?>
<text>
	<title>Fransche Post. PARIJS, Zondag 8 Januarij.</title>
	<p>Aanstaanden Dingsdag zal &quot;er op de Tuilerien een bal plaats hebben. Zeer vele uitnoodigingen zijn daartoe gedaan, ook onder de leden des Senaats en van het Wetgevend Ligchaam. Het is zeer waarschijnlijk , dat op een paar uitzonderingen&quot;na, de afgevaardigden van het departement der Seine er niet op zullen gesteld ziju, om die vereenigingén bij te wonen.</p>
	<p>— Men verzekert, dat ijverige onderhandelingen plaats hebben gehad tusschen Mgr. Dupanloup en do HH. de Montalembert, Coehin en de Falloux. — Weder is een Senator overleden, namelijk de generaal Achard. — Het dagblad Ie Temps, hetgeen medegedeeld had dat zich alhier eene vereeniging van bankiers gevormd had met het doel, om aan de stad Parijs 50 millioen francs te leenen tot het voortzetten van openbare werken, heeft een communiqué gekregen, waarin dat berigt wordt tegengesproken. — Men verhaalt dat onder de groote crediet-inrigtingen eene paniek heerseht, veroorzaakt door het berigt, dat eene commissie van enquête is benoemd, om de organisatie van al die instellingen te onderzoeken. Er zijn er onder, die op deze weegschaal wel wat ligt zullen worden bevonden. — Dc Progrès de Lyon meldt, dat de Heer Veuillot werkelijk moeite doet om te Rome een Fransch blad op te rigten, maar dat dit voornemen in de omgeving van den Paus geen bijval vindt, omdat men den toon van den vermaarden dagbladschrijver vreest. Alleen de Heer de Mérode is voor het plan gunstig gestemd. — Alexandre Dumas (de zoon) logenstraft het berigt der dagbladen , dat zijne echtgenoot vroeger onder het pseudoniem Henri Desroehes, feuilletons in den Constitutionnel heeft geschreven. Men blijft hier intusschen van het tegendeel overtuigd. De zaak heoft overigens niets wat mevrouw Dumas, geb. Narischkin, beleedigen kan; tenzij men in aanmerking nemen wil, dat zij onder genoemd pseudoniem geen bijval gevonden heeft. _— De bisschop van Montauban heeft een brief openbaar gemaakt, dien hij aan den minister van openbare eeredienst heeft geschreven, en waarin hij het gebruik, dat de Eranscho regering gemaakt heeft van haar regt, om de afkondiging der encyclica te verbieden, zeer afkeurt. Hij zegt voorts, dat de geestelijkheid betere tijden zal afwachten. — Het dagblad l&apos;Union de l&apos;Ouest, een te Angers uitkomend lcgitimistisch orgaan, is, na reeds herhaaldelijk te zijn gewaarschuwd, gestraft met schorsing voor deu tijd van twee maanden, omdat het de circulaire van den minister Baroehe heeft toegelicht op eene wijze, die de minister van binnenl. zaken beschouwt als beleedigend voor de administratie en als eene aansporing tot haat on verachting van de regering. — Eenige Madridsche bladen gewagen van eene teregtwijzing, waarmede de ambtenaren van de censuur over de drukpers bedreigd zijn, omdat zij den tekst van de encyclica vrijelijk hebben in omloop laten brengen. —In Spanje, met name in Oud-Castilië, heeft de groote menigte gevallen sneeuw een zeer schadelijken invloed op den welstand der kudden uitgeoefend; een groot aantal schapeu en lammeren is dien ten gevolge bezweken.</p>
</text>
