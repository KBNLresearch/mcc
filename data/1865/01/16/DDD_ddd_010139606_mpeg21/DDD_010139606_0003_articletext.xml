<?xml version="1.0" encoding="UTF-8"?>
<text>
	<title>Duitsche Post.</title>
	<p>WEENEN, 12 Jan. Graaf Franz de Paula Hartig is gisteren hier overleden in den ouderdom van 76 jaren. Oostenrijk verliest in hem een zijner verdienstelijkste en geleerdste staatslieden. — Het bezoek van Prins Friedrich Karl van Pruisen aan ons hof zal eene week duren. Ter eere van den hoogen gast zullen verscheidene feesten plaats hebben. — Naar men in staatkundige kringen verhaalt, heeft de minister van oorlog zich vertrouwelijk in dien zin uitgelaten, dat hij niet ongeneigd zou zijn, om met eene vermindering van 15 millioen guldens in zijn budget genoegen te nemen. — Eergisteren werd den staatsminister een door 58 professoren der Weener universiteit onderteekend adres overhandigd, in hetwelk, de bezwaren dier universiteit op vrijmoedige wijze worden blootgelegd en op de noodzakelijkheid eener hervorming wordt aangedrongen. De adressanten verzoeken de erganisatie der universiteit op de ten jare 1849 gelegde grondslagen te volvoeren, voor alle leeraren, zonder onderscheid van geloofsbelijdenis, den weg tot de academische waardigheden te openen en het beheer van de gezamenlijke aangelegenheden der universiteit in handen van een uitsluitend uit professoren zamengestelden senaat te stellen. — Sedert eenigen tijd is herhaaldelijk sprake geweest van verschijnselen, waaruit men eene toenadering tusschen ons hof en dat van Turyn meende te mogen voorspellen. Dit wordt thans bepaald tegengesproken. Evenzoo is van allen grond ontbloot, dat de afstand van Venetië aan Italië in de laatste diplomatieke onderhandelingen tusschen Oostenrijk en Frankrijk ter sprake zou zijn gekomen. Wel&apos;wordt erkend, dat Keizer Napoleon in vertrouwelijke gesprekken niet prins Metternich telkens eene verzoening^ tusschen Oostenrijk en Italië, op den grondslag van afstand van Venetië, op het tapijt brengt, doch met de bijvoeging, dat de Keizer zorgvuldig vermijdt Frans Jozeph door eene officiële mededeeling van dien aard te kwetsen. Zelfs beweert men, dat laatstgenoemde de hoop op eene herovering van Lombardije nog niet heeft opgegeven eu van meening is, dat in de twee jaren, welke aan Italië door de conventie van 15 Sept. gesteld zijn, veel kan gebeuren, waarvan hij partij kan trekken.</p>
	<p>BERLIJN, 14 Jan. (des Ochtends). De onderhandelingen met den Oostenrijkschen gevolmagtigdo, baron von Hoek, aangeknoopt, beloven veel goeds voor het tot stand komen van een handelsverdrag. Het berigt, dat bijzondere gunsten voor het engere grensverkeer bij het tarief zouden worden verleend, is evenwel niet geloofwaardig, aangezien art. 31 van het verdrag van Augustus elke bijzondere begunstiging uitsluit. —- Gelijk algemeen wordt ondersteld, heeft de minister von Bismarck de Deensche kwestie gebezigd als een bliksem-aüeider. Ongelukkig heeft deze slechts tijdelijk gewerkt, want uit den toon onzer dagbladen blijkt genoegzaam, dat geene verandering is gekomen in de onderlinge verhouding der partijen en dat de groote meerderheid in de tweede kamer nog altijd vijandig tegenover de regering staat. — Het comité der verloting ten behoeve der gekwetsten heeft aan het ministerie van oorlog 60,000 Thl. als opbrengst daarvan ter beschikking gesteld.</p>
	<p>— In een brief uit Petersburg van 8 dezer, afkomstig uit den kring der bewindslieden; wordt op nieuw verzekerd dat de Russische regering, bovenal bedacht zijnde op verbetering van de inwendige gesteldheid dcc rijks en op vermindering der uitgaven voor het krijgswezen, zich van regtstreeksche inmenging in de aangelegenheden van buitenlandsche mogendheden, bepaaldelijk in de Sleeswijk-Holsteinsche zaak, onthoudt. Verder leest men in dien brief het volgende: //In de binnenlandscho leening van honderd millioen is voor honderd vijftien millioen roebels ingeschreven. Me» had, het is niet te ontveinzen, meer deelneming vau het publiek in deze eerste nationale geldleening verwacht, daar de voorwaarden in de daad zeer voordeelig voor de inschrijvers waren. Doch men moet ook erkennen dat de omstandigheden, waaronder de geldleening heeft plaats gehad, niet gunstig waren; immers slechts in de groote steden was de gelegenheid tot inschrijving opengesteld; het gevolg was dat de meeste andere steden, door den afstand en door den korten termijn, van de deelneming zoo goed als uitgesloten waren. Hierover wordt dan ook alom geklaagd; de plaatselijke dagbladen zijn vol van zulke klagten. Er wordt, en niet zonder reden, gezegd dat het eigenlijk niet eene algemeene leening, maar slechts eene leening van eenige steden is geweest; de inschrijving zou zekerlijk drie of vier malen zoo veel hebben opgebragt, indien de gelegenheid tot deelneming in de daad aan het gansche land ware gegeven. Het totale bedrag der inschrijvingen is 115,257,900 roebels. _ Het aantal inschrijvers is 48,870. Daaronder zijn 47,200 personen, die ieder minder dan honderd obligatiën hebben verlangd, en te zamen voor 38,958,500 roebels hebben ingeschreven; 1062 personen hebben ieder meer dan honderd obligatiën verlangd, en te zamen voor 76,299,240 roebels ingeschreven. De inschrijvingen van ieder, die minder dan honderd obligatiën heeft verlangd, zijn, overeenkomstig de bij het openstellen der leening bepaalde voorwaarden, in haar geheel, de andere inschrijvingen met eene evenredige korting aangenomen.&quot; — Uit Warschau is den 6den Januarij andermaal een transport van om staatkundige oorzaken in hechtenis genomenen, ongeveer 100 personen sterk, naar Siberië vervoerd. Een groot aantal daarvan was in ketenen geklonken. Niet de zuster, zoo als eerst gezegd was, maar de moeder van den Heer von Lasocki, is van schrik wegens de deportatie van _»• ren zoon plotseling gestorven. Zij was eene eigene zuster van graaf Walewsky, voormalig Staatsminister te Parijs. Lasocki stierf te Czembew, een armelijk vlek in het gouvernement Pensa.1</p>
	<p>FRANKFORT, 14 Jan. Tusschen Beijeren en Wurtemberg bestaan zwarigheden, betreffende de deelneming van laatstgenoemden staat aan den ontworpen spoorweg, rondom het meer van Constanz. In Zwitserland U men intusschen niet voornemens, met de uitvoering van dit gewigtig werk te wachten tot dat genoemde zwarigheden zijn uit den weg geruimd. De regering van het kanton St. Gallen heeft nu besloten, eene conferentie te beleggen, waarop slechts Oostenrijk, Beijeren en Zwitserland zullen zijn vertegenwoordigd en welke ten doel zal hebben den aanleg van eene lijn van St. Margarctha tot Lindau.</p>
</text>
