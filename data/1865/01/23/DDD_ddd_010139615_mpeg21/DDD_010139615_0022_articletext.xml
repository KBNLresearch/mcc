<?xml version="1.0" encoding="UTF-8"?>
<text>
	<title>AMSTERDAM, Zondag 22 Januarij. CONCERT EN TOONEELNIEUWS.</title>
	<p>Stads-Schoüweükg. Indien wij de strekking van het tooneelspel: Boer en Edelman, van den Heer J. J. Cremer goed hebhen begrepen, dan heeft de schrijver daarin willen aantoonen, dat de adel van den geest en van het genie ver staat boven dien van geboorte of van geld. Dat is een juist denkbeeld en het zal wel niemand in de gedachte komen het tegendeel te beweren. Om zijne stelling te bewijzen laat de Heer Cremer de volgende hoofdpersonen optreden: Peter Michels van &apos;t Haverveld, een schatrijken boer, trotsch op zijn geld, verwaand, dom en sluw; den baron van Heidenhoeve, een man vol adeltrots, maar tevens van beschaving, streng gesteld op uiterlijke vormen; zijnzoon Oscar, een jongeling, dweepende met de kunst; het is intusschen niet duidelijk of hij dweept met de kunst uit liefde tot de kunst, dan omdat hem de geestvermogens ontbreken zich die bekwaamheden eigen te maken, welke zijn vader vordert, dat hij verwerven zal, om den rang^ en stand van het geslacht der van Heidenhoeve op te houden. Thijs, bijgenaamd de rijmer, een wel wat waanwijze, maar eerlijke boerenzoon. Jonker Wolkenhouvel, een mauvais sujet en dat nog wel zonder geld. Elsje, dochter van Michels van &apos;t Haverveld, eene boerendeern tamelijk ijdel; zij bemint Thijs maar is eerzuchtig en van meening dat de titel van barones haar wel voegen zou. Elmire, een nichtje van den baron, een lieftallig en edelaardig meisje. Of zij op haren neef Oscar al dan niet verliefd is, en of deze haar bemint, blijkt niet duidelijk en wordt door de ontknooping twijfelachtig. Na deze voorstelling der personen willen wij zoo kort mogelijk hunne handelingen nagaan. In het eerste bedrijf, op eene boerenkennis, welke een regt oorspronkelijk aanzien heeft, loopt Oscar de schoone doehteï van den rijken boer na, niet ter wille harer mooije oogen, maar nit liefde tot de kunst: hij is beeldhouwer. Boer Michels, Elsje, nog eenige anderen en tot op zekere hoogte het publiek vergissen zich in de drijfveeren, die Oscar doen handelen. Jonker Wolkenheuvel, die het hof maakt aan Elmire, vindt Elsje hoogst bekoorlijk; hij schrijft haar een briefje, waarin hij haar eene plaats van bijeenkomst aanwijst; het eerzuchtige Elsje en haar vader zijn van meening dat het briefje van Oscar komt, die reeds eenmaal een bezoek van Elsje heeft ontvangen, welke voor hem poseert. Michels begeeft zich naar den baron, en met al de onbeschaamdheid, geldtrots, eigenwaan en sluwheid hem eigen, geeft hij dezen, na eindeloozen omhaal van woorden to kennen, dat Oscar op Elsje verliefd is, en dat vader baron niets beter te doen heeft dan voor zijn zoon aan hem vader boer de hand te vragen van het rijke Elsje. In plaats daarvan laat de baron hem de deur uitwerpen. De baron begeeft zich daarop naar Oscar. Elsje, die zich inbeeldt dat hij op haar verliefd is, bevindt zich bij Oscar; voor dat de baron binnenkomt, verbergt zij zich achter eene gordijn. De baron, die in den waan verkeert dat Oscar zich voor zijne laatste examina voorbereidt, ziet dat bij weder aan het beeldjes maken is; nu ontstaat er een woordenstrijd over de kunst, waarbij Oscar een vreesèlijk hoogdravenden toor. aanslaat; Oscar is kunstenaar geboren, hij bewijst het daardoor, dat hij in zijne jeugd stopverw kaapte, zelfs van de nieuw ingezette ruiten, om mannetjes te maken; hij betoogt, dat de kunst goddelijk is en gaat nog een stap verder: hij is zoo goed schepper als de Godheid zelve. Zijn vader, die hem verwijt dat hij zijne handen met klei vuil heeft gemaakt, brengt hij onder het oog dat de goddelijke Schepper met Zijne handen uit aarde den mensch gevormd heeft. Hij draaft zoo door, dat bij Elsje geheel vergeet, De baron zweeft in lager spheren; hij geeft Oscar kennis van het voorstel van boer Michels en vaart daarbij uit tegen de onbeschaamde boerendeern, die zijn zoon in hare netten denkt te verstrikken. Zijn oordeel over haar is ver van streelend; Elsje, die alles gehoord heeft, treedt bevende en bleek te voorschijn ; zij verwijt den verbaasden baron zijne woorden en springt het raam uit. Niemand bekommert zich over haar; de baron zet zijn gesprek met Oscar voort; Oscar verklaart de tegenwoordigheid van Elsje; de baron ontdekt het beeldje, door Oscar naar Elsje| gevormd ; met zijn stok slaat hij het in stukken. Van een lam is Oscar een tijger geworden; hij springt toe, neemt zijn papa zijn eigen stok af en geeft hem daarmede een slag. Op hetzelfde oogenblik komt hij tot bezinning; hij werpt zich op de knieën; de baron slaat sprakeloos daar en wil geene vergiffenis schenken. Oscar stort de hermitage uit. In het volgende bedrijf dwaalt Elsje ijïhoofdig door het boschjjonker Wolkenheuvel ontmoet haar; Thijs komt nog tijdig tusschen beiden, het meisje vertrekt met Freule Elmire en Thijs dreigt een half uur lang den jonker armen en becnen te breken, waarna hij hem ongedeerd laat heengaan. Daarna komt Oscar wanhopend op; hij wil zich verdrinken; Thijs houdt hem tegen; zij praten een half uurtje; Thijs tracht den jongeling van zijn voornemen af te brengen; op het oogenblik dat men denkt dat Thijs geslaagd is, neemt Oscar een loopje en springt in den stroom; Thijs duikt hem na. Freule Elmire heeft Elsje naar het huis van de moeder van Thijs gebragt; Elsje is ziek; zij ijltin eene gloeijende koorts; bij Michels maakt de rijke eerzuchtige boer plaats voor den verontrusten vader. Thans wil hij alles geven, mits hij zijn kind redde. De baron van Heidenhoeve krijgt tijding van het gebeurde met zijn zoon. Ook bij hem maken adel, trots en eerzuchtige plannen plaats voor zijn gevoel als vader. Intusschen voert hij nog een hevigen zelfstrijd, ten gevolge van het vergrijp van Oscar. Elmire treedt tus* schen beide; zij vermurwt het reeds weeke vaderhart geheel. Wij zijn genaderd tot hot slottafereel. Thijs en Elsje vieren hunne bruiloft op het landgoed van den baron, die Thijs ter belooning van het redden van Oscar, benoemd heeft tot boschwachter. Allen komen ten tooneele; boer Michels, die hoewel hij heeft toegegeven, toch zijn opgeblazen karakter niet verloochent; de baron, Oscar en Elmire komen het jeugdige paar begroeten. Ten slotte maakt Elmire haren neef bekend, &apos;dat zijn vader hem gelukkig wil zien, en zich niet langer tegen zijne roeping verzet; hij mag kunstenaar worden, zijn vader zal hem naar Rome zenden.</p>
	<p>Uit deze eenvoudige mededeeling van den inhoud blijkt den aandachtigen lezer reeds genoegzaam de inconsequentien, de ongerijmdheden en de overspanning, waaraan de schrijver zich schuldig maakt. Geen der karakters blijft zich zelf volkomen gelijk; meer dan een toestand is gewrongen, meer dan een effect mislukt, meer dan een» phrase is onjuist. Maar dat wordt opgewogen door het levendige coloriet, de oorspronkelijkheid en het locale dat de schrijver in de meeste tafercelen heeft weten te brengen, door zijne warmte van toon en de aangename wijze waarop hij den toeschouwer bezig houdt. Wij herhalen hetgeen wij in onze vorige Zondags-editie gezegd hebben: de Heer Creraer is, niettegenstaande de gebreken in zijn stuk aanwezig, een man van talent en van smaak.</p>
	<p>I Wij brengen een woord van welverdiende hulde aan Mw. Kleine, voor de wijze waarop zij Oscar heeft voorgesteld; vooral de uiting harer geestdrift voor de kunst was schoon door diep gevoel en kracht. Michels kan niet beier worden voorgesteld dan de Heer Tjasink het deed; hij heeft daarvan eene uitstekend gelukte type gemaakt, naar het leven geteekend. De dames v. d. Finck en Coenen-van Ollefen, de Heeren Roobol, Kistemaker en Veltman, Mw. Stoetz-Majofski verdienen allen vermelding. De opvoering verwierf en verdiende luide blijken van bijval. i Als Gretchen in do opera Eaust, van Gounod, vierde Mw. Deetz bij hare benefice-voorstclling gisteren avond een waren triomf. Met buitengewoon talent, leven, gevoel en smaak stelde zij het onschuldige meisje vbor, dat nog in haren val het medelijden harer natuurgenooten weet op te wekken. Voornamelijk in het derde bedrijf, het schoonste deel der opera, muntte zij door spel en zang zóó uit, dat een levendig gejuich, een gemompel van goedkeuring, dit zeldzaam eerbewijs, menigmaal een tooneel afbrak en op het slot van het bedrijf een daverend applaudissement volgde. Toen gaf zich de algemeene opgewondenheid der toehoorders lucht. Het toewerpen van bouqetten, het geroep van bravo, getuigde van den diepen indruk, di» dc voortreffelijke zangeres op de hoorders had gemaakt. En die algemeene geestdrift werd volkomen geregtvaardigd door de uitstekende wijze, waarop zij hare partij in het derde bedrijf voordroeg. Wie werd niet medegesleept door de zuivere, edele geluiden, die aan hare lippen ontvlieden in de ballade van den Koning van Thule. Wie bewonderde niet haar spol, hare schitterende coloratuur bij de scène der juweelen. Wien treft niet het gevoel dat zij in de scène met Faust ten toon spreidde; steeds edel in hare houding, eenvoudig in hare bewegingen, stelde zij ons de jeugdige maagd voor, die slechts door liefde bezield aan die liefde haar leven, meer dan haar leven — hare eer prijs geeft. Mw. Deetz is als Gretchen boven hare medespelers verheven. Zij bekleedt in deze rol een standpunt, waarop het geen der andere zangers gegeven is haar ook slechts eenigzins nabij te komen. Zij is het leven en de ziel der opera; zonder haar zou de voorstelling zeer middelmatig zijn, thans is zij waarlijk schoon en niemand die ook maar eenigzins aanspraak maakt op den naam van muziekminnaar, mag haar verzuimen. Het verwondert ons dan ook eenigzins dat voor aanstaanden Dingsdag eene voorstelling van Die Jüdin is aangekondigd. Het l ware misschien meer in het belang van den Heer Deetz geweest de voorstellingen van Faust, in welke zijne echtgenoot zoo teregt gevierd wordt, j voort te zetten.</p>
	<p>Woensdag-avond zal in dezen schouwburg eene voorstelling plaats hebben, &apos; waarvan wij, om meer dan eene reden, melding maken; in de eerste plaats j ter wille van den beneficiant den Hr. Tjasink, die dat ruimschoots verdient, ! al ware het slechts voor de wijze waarop hij den boer Michels gecreëerd heeft; : dan ter wille van het stuk: D* speler, of revenge-Praag, in eene reeks van jaren niet vertoond, en een dier stukken die vroeger het publiek avonden achter elkander naar den schouwburg deed stroomen, en eindedelijk ter wille van het zeker zeldzame feit, dat de Heer H. M. vaa Boom, uit belangstelling in den beneficiant, voor dezen keer, de solo in het tweede bedrijf op do fluit zal voordragen Zeker kon den Heer Tjasink geen schitterender bewijs van belangstelling gegeven worden, dan de Heer van Boom hem schonk, door hem zijne medewerking aan te bieden. Wij zijn verzekerd dat het Amsterdamsche publiek het voorbeeld van onzen beroemden stadgenoot volgen zal, en dat het den Heer Tjasink, die de rol van Luitenant Stern vervult, op Woensdagavond aan geene bewijzen van waardering zijner talenten zal ontbrekeD. Graïid Thbatee. De beide herhalingen der opera Faust op Woensdag en Zaturdag jl. hadden voor een vrij talrijk publiek plaats en kenmerkten zich zoowel door een goed ensemble als daardoor dat de hoofdvertooners zich meer iv hunne partijen begonnen te huis te gevoelen. Reeds in een onzer vorige nommers hebben wij melding gemaakt van de gelukkige wijze, waarop Frl. Holm zich als Gretchen kweet; de zuiverheid van haar zang, dc gloed en de hartstogt, welke zij daarin w«et uit te drukken, haar gevoelig en natuurlijk spel verwierven haar telkenmale de ondubbelzinnigste blijken van bijval van het publiek. De Heer Blenberger bewees als Faust een geoefend zanger te zijn en hij had meer dan een schitterend oogenblik. Het spel en den zang van den Heer Pichon hebben eene belangrijke verbetering ondergaan, en het was vooral op hem dat wij het oog hadden, toen wij zeiden dat de hoofdvertooners sch meer in hunne partijen te huis begonnon te gevoelen. Tusschen de wijze, waarop hij b. v. Mephistopheles Maandag heeft voorgesteld en zoo als hij die gisteren wedergaf, ligt een groot verschil, geheel in het voordeel der laatste opvoering. Dit nu was zeker een geluk, daar uit eene annonce bleek, dat de Heer Koch, die gisteren avond als Mephistopheles zou debuteren, daartoe niet in staat was. De Heer Wrede voldoet meer en meer als Valentijn en Frl. Scwaldt legt in de rol van Siebel gevoel en smaak aan den dag. Zij allen worden dan ook met geestdrift toegejuicht. j Wat ook echter de aandacht vaa het publiek niet ont gaat, ls da goede wijze waarop de koren zich kweten. Telkens verwierven z^ daverenda toejuichingen en het vurige krachtige soldaten-koor, werd zoo flink, met zulk een goed ensemble en zooveel schakering voorgedragen, dat het pnbliek niet rustte voor zij het herhaalden. Het orchest hield zicb zeer goed. Van de mise-en-scène hebben wij reeds melding gemaakt; zij is zoo gesoigneerd, dat dit alleen reeds eene reden is om hier den Faust te gaan zien. Uitstekend gegroepeerd en schoon, zoowel van lijnen als van klenr is het slottableau: Gretchen door Engelen hemelwaarts gevoerd. Uitbundige bijvalsbetuigingen deden zich toon van alle kanten hooren.</p>
	<p>Donderdag jl. trad hier weder op ie zoo gunstig bekende comiek Ewald Grobecker als Isaac Stern in: »Einer von Unsere Leut.&quot; Zeker behoort die rol tot de beste van Grobecker; oorspronkelijkheid, fijn en treffend gevoel, waarheid legt hij daarin aan den dag; maar het stuk is bf afgezien öf het wordt niet gaarne gezien. Intusschen verwierf hij weder een volledig en welverdiend succes. Ook Fr. Martinelli als Ernestine, de Heeren Pohlmann, Lenzen Winguth kweten zich zeer verdienstelijk. Den volgenden avond trad de Heer Grobecker op als Kicwc , in het goed geschreven en onderhoudende blijspel: Namenlos oder der Billestciir und sein Kind; de Heer Pohlmann speelde de rol van Fabian en Mw. Martinelli die van Ludmilla, Elk dezer artisten verwierf een uitbundigen bijval, en zij wedijverden met elkander in rernuftig welbegrepen spel. De vele coupletten in het stuk voorkomende, werden geestig en levendig, zoowel door de beide Heeren als door Tr. Martinelli voorgedragen. Onder daverende toejuichingen werden allen teruggeroepen. Sai.os in do Nes. In: Ein glücldicher Familiënvater had in den loop dezer week het debut plaats van den Heer Gaertner, die zich daarin dsed kennen als een verdienstelijk komiek , die het publiek wel weet te voldoen. Later zagen wij hem optreden als Knetschke, in de nieuwo posse: Münchhavsen, oder ein Mann des 19ten Jahrhunderts, van D. Kalisch; ook daarin was hij wel op zijne plaats. Wat nu dit nieuwe blijspel zelf betreft, het heeft het publiek op aangename wijze bezig gehouden en hartelijk doen lagchen ; het is zeer afwisselend en sommigo tooneelen zijn waarlijk origineel. De Heer Goldschmidt weet aan die tooneelen, waarin hij optreedt, eene eigenardige kleur te geven; hij is in dit stuk waarlijk uitstekend en de scène met zijne gewaande nicht Louise kon niet beter gespeeld worden. Als deze laatste verwierf Frl. Scherman, niet minder wegens haar lieftallig voorkomen als haar naïf spel luide toejuichingen. Maar Fr. Jaukles—Koppe mogen wij in de rol van Laura niet onvermeld laten; liaar vrolijk, geestig en levendig spel maakt een uitmuntenden indruk. De Heeren Herrmans, Schermann, v. Sodcn— Götzdorlf en Rosenberg kwijten zich met goed gevolg van hunne verschillende rollen. Het publiek, dat dikwijls hartelijk lachte en bij herhaling zijn bijval te kennen gaf, riep de hoofdvertooners ten slotte terug. Salon in de Amstelstraat. Met de opkomst op zijn; bencfice-voorstelling, had de Heer Kapper allezins reden tevreden te zijn, en het publiek was evenzeer tevreden met het stuk, Jerome de Pachter, inzonderheid wat de opvoering betreft. Het stuk dat in het begin dezer eeuw in Frankrijk speelt, bevat hoogst dramatische toestanden; intusschen wekt ook meer dan een tooneel den lachlust van het publiek, terwijl het voortdurend de belangstelling gaande houdt, door cene goed bedachte intrigue, welke op bekwame wijze is uitgewerkt. Dezo voorstelling van dit drama is eigenlijk eene wederopvoering; voor misschien een veertiental jaren werd het hier opgevoerd, en het verwierf destijds, zoo wij ons niet vergissen, grooten bijval. Ook ditmaal gaf het publiek daarvan bij herhaling bewijs, en dit gold niet alleen het stuk, maar ook de wijze, waarop het werd opgevoerd. In de eerste plaats werd de Heer Kapper, die Jerome voorstelde, toegejuicht; dat Mw. Sablairolles in de rol van Madeleine zou uitmunten, was te verwachten, en deze bekwame kunstenares overtreft bijna altijd, maar beschaamt nimmer de verwachting. Daar het comische gedeelte aan de Heeren Judels en Bamberg was toevertrouwd, kan men zich ligtelijk voorstellen hoe het publiek van tijd tot tijd lachte. De Heer Bruyn speelde de rol van den graaf de Eroval met waardigheid en dc Heer Bouwmeester die van Lncien met warmte. De dames Samehtini als Virginia en Bouwmeester als Henriette kweten zich zeer goed. De gezwollen, declamerende toon van den Hr. Korlaar deed zijn spel afbreuk. De hoofdvertooners genoten ten slotte de eer te worden teruggeroepen. Bij voortduring een toenemend succes voor Orpheus, maar geen toenemend bezoek, want reeds den eersten avond is de zaal eivol geweest, en dus kon dat niet meer vermeerderen! Toenemend succes voor do Heeren Judels, Corijn, Bamberg en Strelitski, en voor Mw. Roos. Nog tal van opvoeringen in het verschiet.</p>
	<p>ln het locaal de Vereeniging (Warmoesstraat) zal Woensdag 25 deze eene buitengewone vergadering (met introductie) plaats hebben, welke vergadering is belegd door den Heer J. Ctafcr Jr., en waarop wij door deze de aandacht van belangstellenden vestigen. Bij deze gelegenheid zullen worden opgevoerd: De Zouaaf en het Landmeisje, Senora Pepita en Een zonderlinge Huisknecht. Als bijzonderheid melden wij dat het elfjarige zoontje van den beneficiant, efève van den Heer J. Heuckenroth, een solo op de cornet a piston zal uitvoeren en zich later ook in een duet zal doen hooren. Wij wenschen den beneficiant, die altijd bewijzen heeft gegeven van lust en ijver in zijn vak en met wiens verdiensten velen zijn ingenomen, een druk bezoek.</p>
</text>
