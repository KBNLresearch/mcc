<?xml version="1.0" encoding="UTF-8"?>
<text>
	<title>BUITENLAND. Engelsche Post. LONDEN, Zondag 1 Januarij (des Avonds).</title>
	<p>Na de pantserschepen Sultan Mahmoud en Osman Ghazy, die onlangs hier te lande voor rekening van het Turksche gouvernement aangebouwd zijn, is gisteren een derde bodem van die klasse van de werf der firma Napier &amp; Sons te water gelaten, bestemd om door den onderkoning van Egypte den Sultan ten geschenke te worden aangeboden. Dit vaartuig draagt den naam van Abdul Azis. Tegen de maand Mei zullen nog twee schroef-pantserschepen van hetzelfde^kaliber als de beide eerstgenoemden (lang 300, breed 56 voet en 4200 ton) van diezelfde werf aan het Turksche gouvernement worden afgeleverd. Naar men zegt, heeft genoemde firma ook nog contracten gesloten met de Fransch-Transatlantische stoomboot-maatschappij, tot levering van twee schroefschepen, bestemd voor de vaart tusschen Havre en New-York, van zoodanige snelheid , dat de beste booten der maatschappij Cunard daartegen niet zullen kunnen concurreren.</p>
	<p>— Te Dublin heeft eene demonstratie der Roomsch Catholieke partij I plaats gehad. Onder voorzitting van den lord-mayor, die was uitgenoodigd om zich met de leiding der bijeenkomst te belasten, is in de Rotunda eene talrijke door de hooge geestelijkheid belegde volksvergadering gehouden om over do zoogenaamde groote grieven der lersche bevolking te beraadslagen, te weten: I°. de instandhouding en bevoorregting van | de Protestantsche Staatskerk in lerland; 2°. de onderdrukking van de landbouwende klassen door de grondbezitters; 3°. het bestaande stelsel van openbaar onderwijs, waarbij door het weren van den invloed der geestelijkheid de godsdienstige opleiding der jeugd verwaarloosd wordt. Deze punten zijn voornamelijk door leden van de hooge lersche geestelijkheid, te weten de aartbissehoppen Cnllen enLeahyen den bisschop Keane in het breede toegelicht, en de daarbij door hen voorgedragene resolutien, strekkende tot afkeuring van den bestaanden staat van zaken en tot krachtige opwekking om Icrlands grieven uit den weg tedoonruimen, zijn met levendige toejuiching aangenomen. Tenslotte heeft de vergadering ook besloten tot het instellen eener //Nationale Associatie van lerland,&quot; wier taak het zal zijn de opheffing van de aangeduide drie hoofdgrieven met alle kracht te bevorderen. De Heer John Bright, de bekende woordvoerder van de Engelsche radicale partij, die verhinderd werd om in persoon aan deze bijeenkomst deel te nemen^ had een brief ingezonden, waarin hij verklaart, dat de volkspartij in Engeland en Schotland volkomen met de lersche bevolking zamenstemt :in de leus: //vrij land en vrije kerk,&quot; en dat lerland op hare medewer| kiug kan rekenen. Men had gevreesd, dat de zamenkomst in de Rotunda &apos; aanleiding zou geven tot eene ernstige rustverstoring in Dublin, maar die vrees is gelukkig niet bewaarheid, ofschoon het aan ophitsing der gemoederen niet ontbroken heeft. Uit de vergadering was geweerd een iegelijk, die verdacht werd gehouden niet op de hand te zijn vau de leiders der demonstratie, en toen een der aanwezigen te kennen gaf, dat hij niet instemde met hetgeen tegen de instandhouding der staatskerk werd gezegd, werd hij oogenblikkelijk aangepakt en naar buiten gedreven. Ofschoon de invloedrijke klassen van ingezetenen in betrekkelijk geringen getale bij deze demonstratie vertegenwoordigd waren, is liet te vreezen, dat zij weder een begin is van meer of min belangrijke woelingen iv lerland. — De maatregelen, door de regering der Britsehe kolonie Canada ten uitvoer gelegd of voorgenomen tegen de ingezetenen der Confederatie, die uit het Canadasche grondgebied gewapende invallen ofstrooptogten in het gebied der Unie ondernemen, vinden in Engeland veel bijval, vooral omi dat men er, gelijk uit de artikelen van den Times en den Morning &apos; Post blijkt, in die ondernemingen eenen toeleg ziet om eene vredebreuk tusschen Engeland en de Ver. Staten te bewerken. Men vermoedt, dat de regering der Confederatie hare hoop op tnsschenkomst of erkenning van Engelands zijde te leur gesteld ziende, nu dat land zijns ondanks tot haren bondgenoot wil maken door het in oorlog met de Vereenigde Staten te brengen.De Confederatie schijnt daarbij te rekenen opdeligtgeraaktheid van het volk der Vereenigde Staten, op de onbuigzaamheid der Engelschen en op de spanning, welke tusschen de twee volken bestaat. Juist deze omstandigheid is volgens de genoemde bladen voor Engeland eene reden te meer, om met rekkelijkheid en inschikkelijkheid, of althans met volkomene billijkheid en goede trouw, jegens de Vereenigde Staten te handelen. Zelfs zou het hun verkieslijk schijnen iets van het strikte regt te laten varen, liever dan zich door den slinkschen toeleg der Confederatie te laten verschalken.</p>
</text>
