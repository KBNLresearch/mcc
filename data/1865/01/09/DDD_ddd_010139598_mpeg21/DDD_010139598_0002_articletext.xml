<?xml version="1.0" encoding="UTF-8"?>
<text>
	<title>BUITENLAND. Engelsche Post. LONDEN, Vrijdag 6 Januarij (des Avonds).</title>
	<p>Als een bewijs dat H. M. tot het openbare leven zal terugkeeren, voert men aan dat Hoogstd. vergunning heeft gegeven, dat de oorlofschepen, die het eiland Wight passeren, in den tijd dat de koninklijke familie zich op Osborne bevindt, het gewone saluut brengen, hetwelk sedert den dood van den Prins-Gemaal verboden was. Voor het overige houdt H. M. zich weder meer onledig met de aangelegenheden van den staat. Er gaat bijna geen dag voorbij, dat zij niet eene conferentie heeft met een der leden van het kabinet.</p>
	<p>— Eergisteren deelde lord Palmerston te Romsey de prijzen uit, door de Vereeniging tot aanmoediging der werklieden aldaar uitgeloofd en toegewezen. De onvermoeide ruim 80jarige eerste minister onderhield dc bekroonden over de noodzakelijkheid, om eene goede opvoeding aan hunne kinderen te geven| en wees de middelen aan, door welke dit op de meest gepaste en vruchtbaarste wijze kan geschieden. — Eene hier uit New-York ontvangen dépêche meldt dat Shermau bij de bemagtiging van Savannah tevens 150 stukken geschut en 39,000 balen katoen heeft buit gemaakt.</p>
	<p>— De Koning van Portugal heeft op den 2den Januarij de Cortes geopend met eene troonrede, waarin werd aangekondigd, dat het budget voor het dienstjaar sloot zonder een nadeelig saldo. Er zullen wetsontwerpen worden ingediend, om den wijnhandel en verschillende douanenkwestien te regelen. De Koning heeft tevens de hoop uitgedrukt, dat de Portugesche gezant te Londen er in zou slagen, om de bestaande moeijelijkheden tusschen Engeland en Brazilië tot eene minnelijke schikking te brengen.</p>
</text>
