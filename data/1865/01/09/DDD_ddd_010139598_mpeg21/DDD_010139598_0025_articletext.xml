<?xml version="1.0" encoding="UTF-8"?>
<text>
	<title>FRANSCHE BRIEVEN. PARIJS, Vrijdag 6 Januarij.</title>
	<p>Gij wenscht to woten wat er alzoo in de afgeloopen week is voorgevallen ? Welaan ! ik gaf tien francs aan mijn Conciërge, vijf aan den Garcon in het koffijhuis, iets aan den kapper, eene kleinigheid aan den schoenenpoetser, den courant-ombrenger, den brievenbesteller, den boodschaplooper, en...</p>
	<p>Én dan haalde ik mij eene duchtige verkoudheid op den hals, want sedert verscheidene dagen waden de goede Parijzenaars (wanneer ik dat woord nog bezigen mag na de verklaring des Heeren Hausmann, dat het ras der echte Parijzenaars is uitgestorven, even als dat van de mophondjes), sedert eenige dagen waden wij door een pap, bestaande uit half gesmoltene sneeuw en half opgeloste Macadam, hetgeen bij de verwachte daling van den thermometer de schoonste verwachtingen regtvaardigt van.... schoenmakers en geneesheeren, pedicuren en kooplieden in zakdoeken.</p>
	<p>Enfin, de Nieuwjaaisdag is — gelukkig — voorbij. De Etrennes zijn gegeven, de toespraken gehouden, de recepties afgeloopen. Ik hoop niet dat gij van mij eene toelichting verwacht van de redevoering, door Keizer Napoleon gehouden, of eene verklaring van hare diepe beteekenis&apos;; daarentegen wil ik u als bewijs van mijn ijverig streven voor vrede, regt en billijkheid, mededeelen, waarom — hetgeen uwe aandacht evenmin ontgaan zal zijn als de mijne — op den 2den Januarij geene dames-receptie op de Tuilerien heeft plaats gehad. Te vergeefs zoudt gij naar eene verklaring der oorzaak van dit feit zoeken in een officieus orgaan en zelfs in de Indépendance beige. Den 2den Januarij mag men zich in de Tuilerien, zooals iedereen weet, slechts in den nmanteau de cour&quot; vertoonen. Nu beweerde een oude hoveling reeds in het jaar 1863, dat er drie geslachten moeten voorbijgaan , alleen om te leeren, in deze mantels eene buiging te maken en dat het geen wonder is dat zoo vele dames er in //struikelen.&quot; Dat is echter nog niet de eigenlijke oorzaak.Niet^alleen is zulk een hofmantel lastig om te dragen, maar zeer kostbaar om aan te koopen. Lastig en duur, dat verdiende nadenken en het getal der opgekomen dames, dat in 1863 op nieuwjaarsdag nog 140 bedroeg, beliep anno 1864 slechts 47. //In hare onuitputtelijke goedheid en welwillendheid&quot; (ik heb deze woorden gevonden in een nommer van den Pays, Journal de VEmpire) //ontsloeg H. M. de Keizerin hare getrouwe dames van deze opwachting.&quot;</p>
	<p>Maar met dat alles heb ik u nog niets nieuws verteld en zelfs nog geene toespraak tot u gerigt. Welaan dan: //Waarde lezer, geachte lezeres!&quot; Daar valt mij iets in en ik geloof dat gij er niets bij verliezen zult, wanneer ik, in plaats van eenige uparoles bien senties, waarover ik acht dagen gewerkt heb, te improviseren, u de toespraak mededeel, welke Léonce in de Bonffes Parisiens, bij gelegenheid van de opvoering der parodie: Roland k Ronge-Veau tot het publiek rigtte. Dit publiek bestond wel te verstaan uit de nfine fleur&quot; der Boudoirs, waar men volgens de laatste mode, de haren rood en de schoothondjes groen verwt. //Mesdames&quot; zoo luidde de toespraak, //daar het Théatresdes Bouffes Parisiens even als zijn buurman het Théatre Italien, Rosières (deugdzame meisjes) wenscht te bckroonen, zoo heeft het, naast de bewaarjilaats voor stokken en parapluies eene Mairie ingerigt, waar men verzocht wordt de hüwelijks-acten te deponeren. Niettegenstaande deze maatregelen van voorzorg vernemen wij, dat het aan eene //Biche&quot; gelukt is bij ons binnen te sluipen. Keer in u zelve, o ongelukkige, en houd op door uwe tegenwoordigheid en uw zijden kleed van 400 fes. de el een theater te bezoedelen, dat aan //huiselijke deugd&quot; gewijd is. Gij kunt denken welk gelach er opging. t&apos;m Èn nu, wat hebt gij voor uw Nieuwjaar ontvangen? Zijt gij tevreden? Ik hoop en wensch het. Wat mij betreft, ik heb een groot getal kleine enveloppes ontvangen met een groen postzegeltje van een sou er op en kaartjes van heeren en dames er in, waarvan ik slechts weinige eenigzins, en de meeste in het geheel niet ken. Maar onder al de kleine enveloppes trok een groot dadelijk mijne aandacht; ik nam het haastig op en opende het, zoo spoedig als eene dergelijke operatie tegenwoordig mogelijk is, nu de brieven niet meer met lak of ouwels maar met gom gesloten worden; het was... een brief van den bekenden ouden heer, die mij geluk wenschte bij den aanvang van het jaar en tegelijkertijd zijne zienswijze over de beurs in //eene trouwe vriendenborst&quot; overgoot. Vergun mij op mijne beurt, hetgeen mijn oude vriend mij mededeelde in uw boezem over te storten. Hij schrijft: //Geld is gevraagd; de benoeming van prins Napoleon tot lid vanden keizerlijken geheimen raad is een Memento mori voor het binnenland, eene demonstratie jegens het buitenland; de Italiaansche regering sluit Op woeker-voorwaarden êene leening te Londen — maar het wachtwoord luidt: //stijging&quot; en de koersen gaan in de hoogte. Zal dat lang duren? Maand en jaar zijn nog te jong om daarover een bepaald oordeel te vellen; men leeft nog in de wittebroodsweken en liefkoost de jeugdige stijging. Bij die liefkozingen is niet te onderscheiden of men met eene trouwe liefde, dan wel met eene voorbijgaande vlugtige neiging te doen heeft; — of de stijging slechts een gevolg der liquidatie en der executies, dan wel of zij gegrond is op plaats gehad hebbende gebeurtenissen en duurzaam zal zijn. Ik weet in elk geval dat dc Keizer zich tegen verschillende diplomaten op de krachtigste wijze heeft uitgelaten voor de instandhouding van den vrede, van het regt en de regtvaardighcid en dat Z. M. tot de leden van den senaat sprekende, daarop wees, hoe dc vrees die men in het voorjaar koesterde is gebleken, grootondcels ongegrond te zijn, terwijl hetgeen men hoopte meerendeels vervuld werd en dit ook in de toekomst het geval zal zijn. Zooveel is zeker, dat de verschillende politieke vraagstukken, al of niet opgelost, voor het oogenblik ten minste in den doofpot zijn gestopt; en daarin ligt in elk geval eene reden tot stijging, of liever zij zou daarin liggen, wanneer het mogelijk was het vertrouwen even als de vrijheid der schouwburgen, bij besluit af te kondigen], en met een nieuwjaarsgelukwcnsch het evenwigt tusschen dc verminderende inkomsten en de vermeerderende uitgaven te herstellen. Daar hapert het! Maar waarom aouden wij de wittebroodsweken storen ? Men stijgt, des te beter, en in zeker opzigt is cene herlevendiging van zaken ook genoegzaam verklaarbaar en geregtvaardigd. Wel is waar verkeeren wij nog niet in een tijd van echten vrede, wel is waar is de toestand op verre na nog niet normaal, maar even als men aan zekere gebreken gewoon raakt, en zelfs in mist den weg naar huis kan vinden, zonder zich al te ongelukkig to gevoelen, zoo is de financiële wereld er langzamerhand aan gewoon geraakt eene geldcrisis met bedaardheid aan te zien, een toestand tusschen vrede en oorlog kalm te verduren, terwijl het met onverschilligheid de talrijke onopgeloste vraagstukken heeft leeren beschouwen. Laat ons derhalve de 67er der Fransche rente begroeten , niet, zoo als de pessimisten beweren, zoo spoedig mogelijk opdat het niet te laat zij, maar als een goed Omen voor het jaar da aanvangt. Het is mogelijk dat de 3 pCts. nog hooger zullen worden genoteerd; wat mij echter vrees inboezemt voor den duur en de hechtheid der herlevendiging van zaken is haar punt van uitgang. //Zeg mij met wien gij verkeert en ik zal u zeggen wie gij zijt&quot; luidt zeker spreekwoord, en de hausse nu ging uit van de Place Vendöme, waar men het Crêdit- Mobilier van de betaling der premien tot aan de liquidatie van 950 tot op 1000 wist te doen stijgen, en gelijktijdig het Spaansche Crédit tot boven de 600.</p>
	<p>Het is duidelijk dat de aanleiding tot deze stijging niet kan gelegen zijn in het verlies van 12 millioen frcs., door de inrigtingen op de Place-Vendóme en in dc Calle Fuencarral geleden, ten gevolge van het mislukken der Docks te Valladolid en evenmin kan de betaling der coupon van Januarij voor de aandeelen en obligatien van den Noorderspoorweg , hoewel zij een tekort van 6 millioen in hare ontvangsten aanwijst, aanleiding tot stijging geven. Dus moeten er andere oorzaken voor de hausse zijn en ik geloof niet mij te vergissen,wanneer ik als bewerkers van het stijgingsdrama,tooneelspel of treurspel (ik weet nog niet, welke titel er het beste aan voegt), de Heeren Pereire en Fould beschouw. Wat voor de medewerking van den Heer minister van financiën pleit, is de karakteristieke bijzonderheid, dat, zoo als ik uit goede bron weet, dezer dagen al de telegraphische berigten, die de vermindering van den voorraad edel metaal bij de bank met 30 millioen ter kennis van het buitenland wilden brengen, niet zijn verzonden mogen worden. Maar om zulk eene kleinigheid store men de wittebroodsweken niet. De Italiaansche leening had een veelbewogen leven. Binnen weinige dagen werd zij ongeveer 2 frs. in de hoogte gedreven en sinds Nieuwjaar dobbert zij hevig tusschen 67.40 en 67.60. De coupon van 2.M, waarvan de betaling is aangekondigd, verklaart tot op zekere hoogte deze verbetering, die men bovendien nog toeschrijft aan den invloed van den bankier uit de Rue Laffitte, daar ook Rothschild deel heeft in de nieuwe leening te Londen gesloten (tot 72 pCt. binnen 15 jaar met 100 pCt aflosbaar). Waarde vriend, ik wil het er voor heden hierbij laten. Binnen korten tijd, misschien binnen weinige dagen zelfs, zullen wij weten of het echt goud is of wel klatergoud, dat men den volke vertoond heeft en of de jongste stijging iets goeds voor de toekomst voorspelt. Aan de beurs heb ik een buurman, die zoo dikwijls ik van hausse spreek, het hoofd schudt en daarbij binnensmonds iets van «Imprévu&quot; mompelt. Adieu!&quot; Daar hebt gij nu de openhartige redenering van mijn ouden vriend, A bon entendeur, salut!</p>
</text>
