<?xml version="1.0" encoding="UTF-8"?>
<text>
	<title>CONCERT EN TOONEELNIEUWS. AMSTERDAM, Zondag 8 Januarij.</title>
	<p>Stads-Schouwburg. Gijsbrecht van Aemstel, gevolgd door Kloris en Roosje, heeft twee opvoeringen beleefd. Daar de rolverdeeling in de hoofdzaak dezelfde was als in vroegere jaren, geloovcn wij te kunnen volstaan met de vermelding, dat de verschillende vertooners zich wakker gekweten en een goed geheel gevormd hebben. De Nieuwjaarswensch van den Heer van Overeem, door Thomas-Vaêr in Kloris en Roosje voorgedragen, werd met genoegen aangehoord en voldeed zeer goed. In beide voorstellingen was het publiek in grooten getale opgekomen. De voorstelling van gisteren avond, die door een bijzonder talrijk publiek werd bijgewoond, nam een aanvang met een klein stukje: De twee Helden, dat werd gevolgd door eene tweede opvoering van Martha, oder der Markt zu Richmond. De voordragt der solo-nummers in deze opera, werd meer dan eenmaal levendig toegejuicht. Die toejuichingen golden voornamelijk den Heer Coloman-Schmidt als Lyonel, en de dames Brenken als Harriet en Deetz als Nancy. Eerstgenoemde, met zijn krachtig , zuiver en omvangrijk tenorgeluid, droeg met veel smaak voor zijno partij in het duet met Plumkctt in het eerste bedrijf, zijne groote aria van het derde bedrijf en zijn gedeelte der finale. Wij raden den verdienstelijken zanger echter aan geene veranderingen in den tekst te brengen, die eenen onaangenamen indruk veroorzaken. Wij hebben daarbij bijzonder op het oog zijne aria van het 3de bedrijf. Mw. Brenken bezit een zeer omvangrijk orgaan, dat door eene bijzondere hoogte uitmunt; het laag register is echter zonder kracht en de toonen in het medium zijn niet altijd even egaal van timbre. Overigens is Mw. Brenken eene talentvolle zangeres, die hare partij met smaak en zuiver weet voor te dragen. Alleen zouden wij meer gevoel en warmte, meer kleur en leven in zang en spel wenschen. Van Mw. Deetz kunnen wij even als altijd met veel lof gewagen. In iedere rol, die zij vervult, toont zij gevoel en smaak te bezitten. Haar geluid is in alle registers egaal, helder en vol; haar spel schalksch, vol leven en kleur. Zoowel in het duet: ir Von den edlen Cavalieren&quot; als in het volgende trio, in de voorlaatste scène van het tweede bedrijf en in het eind-trio met Tristan droeg zij hare rol met zooveel geest en warmte voor, dat zij aan de secondaire partij van Nancy een bijzonderen glans, eene groote aantrekkelijkheid gaf. Ook den Heer Sehlögell komt een woord van lof toe voor de verdienstelijke wijze, waarop hij zich van de ondergeschikte rol van lord Tristan kweet; zijn fraai, vol, zuiver, maar niet krachtig geluid, geeft altijd veel genoegen. Als Plumkett vervulde de Heer Duschnitz zijne rol zeer verdienstelijk. Voornamelijk in de marktscèno, in het spinquartet en in zijn drinklied van het derde bedrijf klonk zijn orgaan in het midden en hoog register zuiver en fraai. Zijne basnoten missen echter ten eenemale kracht en klinken dof, ja zelfs onaangenaam. Koor en orkest hebben zich wakker gekweten. Met de tempo&apos;s, zoo als die door den orkestmeester waren opgevat, kunnen wij ons echter niet vereenigen. De voorstelling werd besloten met eene eerste opvoering van het ballet: Asschepoester of het Glazen Muiltje, door den Heer Voitus van Hamme. Men weet hoe gelukkig deze balletmeester er in geslaagd is, reeds eenige der vertellingen van Perrault, zooals de Gelaarsde Kat, Klein Duimpje, enz. in balletten te metamorphoseren, waarvoor zij eigenaardig geschikt zijn; de stof is steeds m ruime mate voorhanden en wacht slechts op de bekwame hand Om haar to behandelen. De Heer van Hamme is in Asschepoester niet minder gelukkig geweest dan in zijne vroegere voortbrengselen van dezelfde soort; hij heeft een schitterend ballet vervaardigd, waarin decorateur, componist, machinist en costumier gelegenheid gevonden hebben uit te mur.„en, terwijl hij zelf eene afzonderlijke vermelding verdient voor de groeperingen en dansen van het corps de ballet zoowel als van de solo-dansers. In pracht van decoratie en rijkdom van costumes overtreft dit balletzijne voorgangers; een waar tooverpaleis stelt de decoratie voor van het tweede bedrijf, terwijl de achterdoeken , voorkomende in de reis rondom de wereld, kloek geschilderd en goed van kleur en ordonnantie zijn, zoodat zij den luidsten bijval verwierven, inzonderheid een hunner, voorstellende het kaasplein, met het! standbeeld van Rembrandt. Ook de slot-scène: de draaijende wereldbol, met den genius er op, welke bol schitterde in zeldzame kleurenpracht en door|fraai licht beschenen werd, verwierf een kreet van bewondering, even als eene fontein van schoone zamenstelling in het derde bedrijf. Onder luid gejuich en levendige bijvalsbetuigingen werden de Heeren van Hamme en Plaat tot twee malen toe teruggeroepen. De tevreden- i heid van een aanzienlijk deel van het publiek, dat buitengewoon talrijk was opgekomen (een bewijs dat het denkbeeld om cene opera door een ballet te doen volgen, bijval vindt,) zon nog grooter geweest zijn, indien de voorstelling minder laatjware geëindigd. Het komt ons voor dat sommige pauseringen veel verkort kunnen worden en wij schrijven den te langen duur daarvan hoofdzakelijk toe aan de moeijelijkhe- i den, waarmede men bij eene eerste voorstelling te kampen heeft en j die later yan zelve verdwijnen. j Woensdag a. s. wordt Wer ten voordeele van den Heer A. Peter! op gevoerd het drama Joan Woutersz, van H. J. Schimmel. Waar in eert stuk van de waarde als het bovengenoemde, de titelrol vervuld worddoor een kunstenaar van het gehalte des Heeren Peters, aan wien niet mand groote verdiensten ontzegt, heeft men reden een schoonen avond te verwachten. Wij rekenen dan ook daarop en verheugen ons in de keuze van den beneficiant, die in deze rol weder hot succes behalen zal, dat hij er steeds in heeft verworven. Grand Theatee. Robert und Bertram voerden in het begin der week hier weder hunne guitenstnkken en schurkenstreken uit, waarin steeds iets ligt dat het publiek boeit en vermaakt; ten minste het heeft van harte gelagehen en beide heeren zelfs teruggeroepen. Daarna was Orpheus aan de beurt, tot groote vreugde van velen, die hem ongaarne met het oude jaar zouden hebben zien verdwijnen en die hem in het pas aangevangenc nog menigmaal hopen te ontmoeten. Hundert Tausend Thaler is een zeer uitlokkende titel vooral in den tegenwoordigen tijd, waarin naar men zegt dat het geld de hoofdrol speelt, waarbij men echter vergeet te bewijzen dat het dat in vroegere eeuwen minder docd. Ook dit stuk werd met genoegen gezien. Meines Onkels Schlafrock is on 3 altijd voorgekomen als een versleten kleedingstuk, zelfs toen het voor de eerste maal het daglicht, neen het gazlicht zag. Mengunnedit stuk eene welverdiende rusti</p>
	<p>Bovendien had hier in de afgeloopene week eene herhaling plaats der opera: Norma, welke zeer goed voldeed. Morgen avond zal hier eene eerste voorstelling plaats hebben van het blijspel: Zurücksetzung van C. Töpffer. De titel van het stuk belooft iets, en de naam van den schrijver veel. Wij zouden ons zeer vergissen, indien genoemd stuk niet in staat is het publiek te lokken. Wij zullen er ons zoo spoedig mogelijk van overtuigen. Salon in de Nes. Het blijspel: Namenlos oder der Billetteur und sein Kind is een stuk dat niet op gelijke lijn mag gesteld worden met da gewone voortbrengselen der Duitsche kluchtspelen, al schijnt het ook hier en daar op dezelfde leest geschoeid. Maar de grondstof is beter en de motieven, die de hoofdpersonen doen haddelen zijn edeler; vooral het begin wekt belangstelling en het gelukt den schrijvers, die bijna tot aan het einde gaande te houden. Naar onze meening kon het laatste tafereel geheel vervallen; daarin is volkomen gebrek aan handeling en wordt het publiek uitsluitend bezig gehouden met voordragten van coupletten, die, wij bekennen het, somtijds aardig en geestig zijn, maar die niet meer boeijen, wanneer men er gedurende een gehcelen avond mede overstelpt is en ten gevolge dier verzadiging Morpheus zijne magt begint te doen gevoelen. Minder coupletten, vooral geene herhalingen, ziedaar waardoor, naar onze meening het stuk, dat veel goeds en zelfs uitstekende passages heeft, zou winnen. Door het bovenstaande ontkennen wij de waarde, de beteekenis en de actualiteit niet van verscheidene coupletten, die het publiek hartelijk hebben doen lagchen en die luidruchtig werden toegejuicht, vooral omdat zij zeer goed werden voorgedragen door de Heeren Herrmans, den verdienstelijken comiek, onuitputtelijk in witzen en Goldschmidt, die in da rol van Fabian ook toonde gevoel te bezitten. Vermelding verdienen voort» de Dames Jaukles-Koppe, de altijd levendige, altijd lagchende en geestige soubrette en Tischendorff, die met veel gevoel en lieftalligheid de zachtaardige Elise voorstelde. Ook de Heeren v. Soden-Götzdorff, Weinig, E. Scherman, enz. hebben zich verdienstelijk gekweten, zoodat de opvoering zeer goed voldeed en het publiek de hoofdvertooners bij herhaling terugriep. Salon iv de Amstelstraat. Na eenige herhalingen van bekende stukken, had hier eene wederopvoering plaats van het tooneelspel: Batailla van Vrouwen, het oude maar altijd jonge en frissche stuk van Scribe, met zijn uitstekenden dialoog, boeijende intrigue, belangwekkende toestanden, geestige invallen en levendige, onverwachte wendingen. Een dergelijk stuk hier te zien opvoeren, in den goeden toon, los en vlug, geestig en afgerond, in den toon, welke Mw. Sablairolles, als commttdienne par excellence zoo volkomen meester is, en welken zij aan hen, die haar omringen, weet mede te deeleu, is een waar genoegen. Geeu wonder dat de opvoering van dit tooneelspel het grootste en, voegen wij er dadelijk bij, het welverdiende succes verwierf, want terwijl Mw. Sablairolles als de Gravin d&apos;Aubreval, de Heer Morin als Gustaaf de Greignon, Mw. Roos als Léonie en de Heer Bouwmeester als Henri de Flavigneul uitmuntten en de Heer Bruijn aan de rol van Montrichard het noodige relief gaf, waardoor de overigen des te beter uitkwamen, verkreeg men een ensemble dat niets te wenschen overliet. Bjj herhaling werden deze hoofdvertooners teruggeroepen soms midden in een bedrijf en ten slotte allen nog eens. Met belangstelling vernemen wij dat Donderdag a. s. ten voordeele van den Heer Judels zal opgevoerd worden eene Nederduitsche bewerking der fransche opera Orpheus, muziek van Offenbach. Dat de Heer Judels, der uitmuntende comiek,&apos;, wiens boeijend talent even rijk als verscheiden, sinds jaren door zijne landg&apos;enooten wordt erkend, er eene rol in vervult, waarvan hij partij zal weten te trokken, behoeft te naauwernood vermelding. Overigens is het niet te ontkennen dat aan de opvoering van dit werk groote moeijelijkheden verbonden zijn; daar men echter gewoon is hier die door talent, ijver en volharding te boven te komen, koesteren wjj goede verwachting van de opvoering, welke wij met belangstelling t« gemoet zien.</p>
</text>
