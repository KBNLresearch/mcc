<?xml version="1.0" encoding="UTF-8"?>
<text>
	<title>INGEZONDEN STUKKEN.</title>
	<p>Aan de Redactie.</p>
	<p>Al wie onzen gevierden novellist, den Heer Cremer kent — en wie kent hem niet — zal gewis met belangstelling hebben vernomen, dat eerstdaags een door hem vervaardigd tooneelstuk op den stads-schouwburg zal worden opgevoerd. Van den Heer Cremer, die in zijne novellen reeds zoo vele bewijzen gaf van bekendheid met de eischen der dramatische kunst; van hem, die in zijne voordragt, welligt meer dan passend is op den katheder, bestendig streeft naar cene zoo veel mogelijk plastieke voorstelling der personen, die hij sprekende of handelende doet optreden, mag men een stuk te gemoet zien, dat den aanschouwer boeijen en diens toejuiching uitlokken zal. Maar het boeijen van den aanschouwer, het uitlokken van toejuiching mag het hoofddoel niet zijn van hem, die voor het tooneel arbeidt. Of de Heer Cremer daarvan doordrongen is, wie zou er aan mogen twijfelen! Hij die in zijne novellen, door zoo menig gelukkigen greep uit het leven, getoond heeft met de hoogere, ook aesthetische eischen der kunst bekend te zijn, zal, wij verwachten het met gerustheid van den smaakvollen novellist, ons tooneel verrijken met &apos;een voortbrengsel, dat niet slechts waarheid ten grondslag heeft, maar ook strekken moet tot bevrediging van den goeden smaak en het zedelijk gevoel. i 11 • Mogo de opvoering van Cremer&apos;s tooneelarbeid dermate gelukkig uitvallen, dat de geachte schrijver er door worde aangemoedigd zijne krachten verder te besteden tot opheffing van ons tooneel uit den niet zeer benijdenswaardigen staat, waarin het zich thans bevindt! W. R.</p>
	<p>In September jl. overleed te Deventer den WelEdelGestrenge Heer &apos;G. P. Stiitterheim, gepensioneerd chirurgijn-majoor, in den hoogen ouderdom van 79 jaren. In 1802 tot élève-chirurgijn benoemd, legde hij zich met den meesten ijver op de genees- en heelkunde toe. In 1806 bij de koninklijke garde ingelijfd, ging hij in 1810 bij de Keizerlijke garde lanciers over en werd toen benoemd tot chirurgijn der 2de kl. Door Keizer Napoleon I als arts hoog gewaardeerd, werd hij in 1813 reeds tot chirurgijn major benoemd; woonde verscheidene veldtogten bij, waaronder in het bijzonder dien van Rusland moet genoemd worden. In 1815 ging hij weder in Nederlandsche dienst over, en werd later weder ook in Nederland tot chirurgijn-majoor benoemd, totdat hij in 1840 op verzoek eervol zijn pensioen verkreeg. Zijn leven kenmerkte zich door voorbeeldeloozen ijver, naauwgezetheid en pligtbetrachting, de lijdende menschheid ten allen tijdo ten dienste staande. Keizer Napoleon I en die Nederlandsche Vorsten, onder wie hij zijne militaire loopbaan volbragt, waardeerden hem zeer, getuige de vele eerbewijzen hem geschonken. Ook in Deventer, zijne laatste woonplaats en elders, waar men hem kende, genoot de overledene een ieders achting en vriendschap, en verloren zij in hem een ouden, maar waren vriend. Een oud krijgskameraad.</p>
	<p>Aan de Redactie.</p>
</text>
