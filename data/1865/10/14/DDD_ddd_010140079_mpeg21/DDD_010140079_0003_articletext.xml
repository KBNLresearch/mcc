<?xml version="1.0" encoding="UTF-8"?>
<text>
	<title>Fransche Post. PARIJS, Weensdag 11 October.</title>
	<p>De Moniteur meldt dat de Keizer aan den oudsten zoon van den divisie-generaal graaf de Goyon, den titel heeft verleend van Hertog de Feltre, en tevens vergund dat de titel graaf, toebehoorende aan den generaal Goyon, bij diens overlijden zal overgaan op zijn jongsten zoon. De titel van Hertog van Feltre werd ia 1809 door Napoleon verleend aan Henri Jaques Guillaume Clarke, toen minister van oorlog, die in</p>
	<p>1818 te Rouaan is overleden en van wien de Gravin de Goyon afstamt. De generaal de Goyon is adjudant des Keizers en geruimen tijd opperbevelhebber der Fransche bezetting in den Romeinsche staat geweest. &apos; — Naar men zegt heeft de graaf von Bismarck eene uitnoodiging ontvangen om naar Compiègne te komen. Men beweert ook dat de Koning der Belgen voornemens is het keizerlijk paar op dat lustslot te bezoeken.</p>
	<p>— Men verzekert dat de Heer de Sacy, van het Journal des Débats, tot senator zal worden benoemd. Ook spreekt men weder van de benoeming tot diezelfde waardigheid van den Heer Cousin. — Als een bewijs voor de goede verstandhouding, die op dit oogenblik tusschen de Fransche regering en Oostenrij k bestaat, moge dienen, dat, naar men verneemt, de baron von Hubser, die onlangs door den Keizer Frans Jozef tot Oostenrijksch gezant bij den H. Stoel werd benoemd, op zijne reis naar Rome Parijs zal bezoeken. Ook de graaf Crivelli, nieuw benoemd Oostenrijksch gezant te Madrid, zal datveorbeeld volgen, waardoor in eene zekere mate het beweren van sommige Duitsche dagbladen wordt bevestigd, volgens hetwelk Oostenrijk het besluit heeft genomen bij de oplossing van het Romeinsche vraagstuk zich volkomen onzijdig te houden. In verband met een en ander kan nog worden medegedeeld, dat heden deor den Heer Drouin de Lhuys belangrijke depêches naar Weenen zijn verzonden. — In diplomatieke kringen wordt medegedeeld, dat de Heer de Talleyrand-Perigord, Fransch gezant te Petersburg, het bevel heeft ontvangen om zich uiterst terughoudend tegenover het Russische gouvernement te gedragen en onmiddelijk eene reis in de provinciën aan te nemen, ten einde gedurende eenigen tijd van het hof verwijderd te blijven. — Eenige bijzonderheden omtrent de personen, die op dit oogenblik in de gijzeling te Clichy zijn opgesloten, welke den Keizer ter oore waren gekomen, schijnen ten gevolge te zullen hebben, dat de nieuwe wet, betreffende den lijfsdwang, zonder verder uitstel, in het aanstaande zittingjaar door het Wetgevend Ligchaam zal worden behandeld. — Het proces van Gautherin, den befaamden notaris van Noisy le Sec, kon heden door het hof van assises niet worden voortgezet. Naauwelijks was namelijk de eerste getuige gehoord, of een der gezworenen werd ongesteld. Aangezien een geneesheer verklaarde, dat die heer vooreerst niet kon zitting nemen en geen der supplementaire gezworenen aanwezig was, moest de verdere behandeling onbepaald worden uitgesteld.</p>
	<p>— Binnen eenige dagen zal van hier eene prachtige, door den Heer Grimery, op last der Keizerin gebeeldhouwde marmeren tombe naar Spanje worden verzonden, die bestemd is, om boven den graf kelder der hertogin van Alba, de zuster der Keizerin, te worden geplaatst. —De bekende James Fazy, uit Geneve, bevindt zich hier ter stede. — Het blad La Liberté beweert, dat Frankrijk er ernstig aan denkt om de grenzen van den Rijn terug te krijgen, en dat de Keizer, bij het openen der kamers, weder zal aandringen ep de noodzakelijkheid van een Europeesch congres, waarop Frankrijk die uitbreiding van zijn gebied zal eischen, als het eenige middel om den vrede van Europa te verzekeren. De Constitutionnel deelt mede, dat het Théatre Lyrique nevens de Fiancée d&apos;Abijdts, eene opera in 3 bedrijven van den Heer Barthe, zal ten tooneele brengen eene opera comique van Hector Salomon, een ieucdig componist van groote begaafdheden. Het blad voegt er bij : Inmiddels voert men op de Tooverfluit van Mozart, en le Mariaqe de Dom Lope, die lieve kleine opera van den Heer E. de Hartog, dié verleden jaar een zoo gunstig onthaal heeft genoten en nog voortdurend op de affiches verschijnt. — Dr Oulmont, eerste geneesheer der maatschappij voor de oostelijke spoorwegen, heeft in alle stations eene instructie doen aanplakken betreffende de eerste voorzorgen, welke genomen moeten worden bij een aanval van diarrhee. De maatschappij heeft bovendien aan het dienstdoende personeel een aantal doozen ter hand gesteld, welke de voornaamste medicamenten bevatten, waartoe men het eerst de toevlugt moet nemen, zoodat de eerste hulp, welke dikwerf toereikend is om het kwaad tegen te gaan, overal ter beschikking zijn van de reizigers en de beambten. — De maarschalk Mac Mahon heeft den Caïd ontslagen van een der stammen op wier gebied in den laatsten tijd veelvuldige en aanzienlijke branden in de bosschen van kurk-eiken hebben plaats gehad, welke het gevolg waren van kwaadwilligheid en waarvan de daders nog niet zijn ontdekt. De reden van dit ontslag «, aat de Caïd 2;cll __eer onacnt. zaam en onverschillig heeft betoond bij gelegenheid van die branden. Men vindt die straf te ligt en wil ook dat aan de stammen op wier gebied de branden plaats hebben gehad waardoor de eigendom van Fransche onderdanen is vernield, (men weet dat de concessie der exploitatie van de kurk-eik bosschen aan h ranschen is verleend,) de verpligting worde opgelegd om eene gewelrjke schadeloosstelling te betalen. I— Aan den Pays wordt uit Lissabon geschreven, dat het Fransche gepantserde eskader, hetwelk zich in die haven bevond, op 10 Oct. weder in zee zou steken, om zich naar Cherburg te begeven. — De Mexicaansche junta voor de tentoonstelling heeft aangekondigd dat in 1866 te Mexico eene nationale tentoonstelling zal worden gehou den, als voorbereiding tot de deelneming der Mexicanen aan de alge meene tentoonstelling te Parijs in 1867.</p>
</text>
