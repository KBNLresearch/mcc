<?xml version="1.0" encoding="UTF-8"?>
<text>
	<title>INGEZONDEN STUKKEN.</title>
	<p>Mijn Heer de Redacteur! In het N°. van het Dagblad van Zuid-Holland en &apos;s Gravenhage, dd 29 Sept. 11., vind ik de mededeeling, dat de Heer Mr. Jac. van Gigch) pleitende in zake Mw. de wed. Pruimers, geb. barones van Dedem, voor den Hoogen Raad, protest heeft aangeteekend tegen eene uitdrukking, voor het prov. hof van Overijssel gebezigd, door den tijdelijken raadsman zijner cliënte, ten haren nadeele. Die tijdelijke raadsman was ik, daartoe aangezocht door den Heer Mr. J. W. Tydeman, en het kan dus geene verwondering wekken, dat ik den Heer Mr. J. van Gigch rekenschap vraag, van zoo zware beschuldiging, voor het hoogste regtscollegie in Nederland geuit, als zoude de eerste pligt van een advocaat, regtsbijstand der personen, die zijne hulp komen inroepen, door mij uit het oog zijn verleren. Niet dat het mij onbekend is, op welke uitdrukking het protest betrekking heeft; Mevr. Pruimers zelve heeft daarvoor gezorgd. Uit een schrijven aan den Heer Mr. T., in antwoord op het haar toegezonden W. v. &apos;t R. N°. 2709, houdende de schets mijner pleitmemorie, bleek, dat zij zich gekrenkt achtte door eene daarin voorkomende zinsnede, luidende : &apos;/Hij , die zondenvrij is, werpe het eerst den steen op haar.&quot; Dat ongenoegen van Mw. P. vond echter bij den Heer Mr. Tydeman geen weerklank, die, bedrieg ik mij niet den Heer Mr. Jac. van Gigch deed opmerken, dat het beeld door mij ontleend, aan de overspelige vrouw (Joh. 8: 3 vlg.), nimmer aan haar, als zijnde zij weduwe, misschien wel aan iemand uit hare omgeving aanstoot kon geven. Deze opmerking baatte echter niet, en Mevr. P. werd te rade, de verdere behandeling harer zaak niet aan haren gewonen raadsman te &apos;s Hage, maar aan een pleitbezorger van hare keuze — den Heer Mr. J. van Gigch, op te dragen. Niemand is er, die haar de bevoegdheid daartoe betwist, doch in dezen stand van zaken, den Heer Mr. J. van Gigch niet onbekend, schijnt mij zijn protest veel aan gehalte te verliezen. Bij naauwkenrige lezing toch mijner in het W. v. h. R. opgenomen schets, over het algemeen vrij getrouw aan het uitgesproken pleidooi, zou het hem uit het gansche verband gebleken zijn,. dat de geïncrimineerde aanhaling gerigt was tegen den advocaat mijner tegenpartij, wiens schrifturen in deze zaak niet van aanvallen op den levenswandel van Mevr. P. zijn vrij te pleiten. Wel verre dus van eenige adhaesio daaraan mijnerzijds, lag in debe. doelde woorden eene opwekking tot matiging van geheel algemeenen ; aard. Het gekozen beeld kwam mij voor ter zake dienstig te zijn, als antwoord op volerlei toespeling aan den bijbel «ntleend, die, met welk doel is mij onbekend, door partij in hare schrifturen was opgenomen. Dat de Heer Mr. Jac. van Gigch, in ste(je Van bevredigd te zijn, door de van den Heer Mr. J. W. Tydeman reeds ontvangen opmerking, in stede van onderzoek naar de gegrondheid der beschuldiging, zich liever bepaalde tot het uitspreken van een protest, schrijf ik toe aan</p>
	<p>zijne zucht om eene cliënte te believen, wier ligtgeraaktheid in geheel deze zaak aan het wonderbaarlijke grenst. Die zucht acht ik allezins geoorloofd , doch hare uiting ten deze, niet minder ongepast. Een protest, tegen een afwezigen ambtgenoot in volle audiëntie uitgesproken, is iets meer dan eene oratorische figuur en de gronden, waarop het rust, behooren dubbel onderzocht en proefhoudend bevonden te zijn. Op den practikalen leeftijd van den Heer Mr. J. van Gigch kon deze tot de overtuiging gekomen zijn, dat het trop de zele ook in de waarneming onzer ambtsbediening schadelijk zijn kan. De overname der mededeeling uit het Dagbl. van Z. H. en &apos;s Grao. in andere organen, noopt mij ook van uwe onpartijdigheid de plaatsing dezer regelen te vragen, en verzoek ik u mij te gelooven, Amstekdam, 1 October 1865. UEd. dienstw. dn. Mr. J. A. LEVY.</p>
	<p>Aan de Redactie.</p>
	<p>Hoezeer men tot nog toe niet in het bezit is van specifieke middelen tegen de tegenwoordig heerschende en zich uitbreidende veeziekte, meen ik evenwel eene behandelingswijze te mogen aanbevelen , gebaseerd op het gunstig effect, dat die methode soms heeft bij typhus onder de menschen.</p>
	<p>Bij niet zeer intensen typhus is eene symptomatisch expectatieve behandeling voldoende; treden evenwel zware verschijnselen op den voorgrond, neemt de ziekte al spoedig een ernstig karakter aan, dan bezitten wij in den chinine een middel dat de koortstemperatuur en de frequentie van den hartslag na eenige hooge giften vermindert en het dreigende gevaar kan afwenden; stelt meu zich voor, dat het gif (de ziektekiem), hetwelk de sappen van het rund infecteert, geneutraliseerd of geëlimineerd moet worden, zoo hebben wij van de desinfecterende middelen tot nu toe weinig nut ondervonden; om het gif te elimineren, daarvan kan geene sprake zijn, wijl de depressie verschijnselen en collapsti3 zoo snel toenemen dat men geene purgatoire noch diaphoretische kuur durft institueren. De chinine bezit misschien een vermogen de productie van het gif of wel de bloeddissolutie tegen te gaan, door het zenuwstelsel te toniseren en de bloedmassa te verbeteren. Op grond dezer ervaring betreffende typhus bij den mensch, stel ik voor snbeutane injecties met^eene solutie vau sulphas ehininiens te beproeven, b. v. 15 grein op een.injectie en naar gelang van omstandigheden, door controle van den hartslag de injectie eenige uren later te herhalen onder gelijktijdige toediening van het kali chloricum in gortwater. Van de ijzer praeparaten zou de perchloridum ferri de voorkeur verdienen en de toediening van camphor bij intredende collapsns niet verzuimd mogen worden.</p>
	<p>Even als cholera, pest en gele koorts, schijnt ook de runderpest eene endemische ziekte te zijn en zich op dezelfde wijze te verspreiden. De behandelingswijze, die bij typhus in zeer vele gevallen met gunstig gevolg bekroond is, tegen cholera van verschillende zijden met aandrang geprezen werd, verdient tegen de runderpest ten minste beproefd te worden. Met de opname dezer regclep in uw geliefkoosd en veel gelezen blad zult gij zeer verpligten Zaandam, 27 September 1865. UEd. Dw. dienaar Dr. J. J. VAN HARREVELD.</p>
</text>
