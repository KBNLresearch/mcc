<?xml version="1.0" encoding="UTF-8"?>
<text>
	<title>PRUISSEN. BERLIJN, 3 October.</title>
	<p>De Prov. Corr. verklaart de beriglen, volgens welke de reis van den heer von Bismarck naar Biarrilz mei staalkundige onderhandelingen in verband zou staan, voor ongegrond. — Voor eenige dagen is alhier een korenpakhuis ingestort, waarbij vijf personen zijn omgekomen; twee hunner bleven op de plaats dood, terwijl de drie anderen zijn overleden kort nadat zij uit de puinhoopen werden le voorschijn gebragt. — Volgens beriglen uit Rusland heeft de cholera zich in den Kaukasus vertoond. Uit Moskou wordt gemeld. dat een der professoren aan de universiteit aldaar, de heer Noophylow, zich heeft schuldig gemaakt aan het vervaardigen van loterij-loten, waarvan hij voor ruim 400,000 zilv. roeb. had afgezet, alvorens het bedrog, door hem gepleegd, werd ontdekt. In een naburig gouvernement beeft de president der ridderschap in een dorp nabij de gouvernements hoofdstad eene fabriek opgezet, waar valsche munters onder zijn oppertoezigt werkzaam waren.</p>
</text>
