<?xml version="1.0" encoding="UTF-8"?>
<text>
	<title>INGEZONDEN STUKKEN.</title>
	<p>Mijn Heer de Redacteur! Mijn geachte confr√®re Mr. J. A. Levy, te Amsterdam, klaagt in een ingezondeu stuk in het Handelsblad van heden over het protest, mondeling door mij aangeteekend, bij mijn pleidooi in cassatie, in de zaak van Mevr. Pruimers, geboren baronnesse van Dedem, tegen eene door hem, als raadsman van Mevr. Pruimers, bij het hof te Zwolle gebezigde uitdrukking. Mijns inziens is die klagt ten eenenmale ongegrond. Ik meen in de zitting van den Hoogen Raad der Nederlanden ten aanzien van den Heer Levy de meest mogelijke discretie te hebben in acht genomen, gelijk dat trouwens bij de herinnering aan de oude betrekking, die tusschen dien heer en mij bestaat, wel niet anders mogelijk Was. Kon en mogt ik, zijn vroegere voorganger, hein thans eene les in de onbescheidenheid geven? Daarom heb ik ook zijn naam niet genoemd. Alleen heb ik, op last en namens Mevr. P.: geprotesteerd tegen de zinsnede in zijn pleidooi, welke de ingewikkelde erkentenis zijnerzijds bevatte van de feiten, welke aan Mevr. P. worden ten laste gelegd en steeds door haar zijn en worden ontkend. Ik handelde daarbij bepaaldelijk als lasthebber van Mevr. P., doch voeg er dadelijk bij, dat ik van het door mij gesprokene niets terug neem , omdat het een bescheiden protest bevatte tegen eone uitdrukking , welke mij, om het zachtste woord te bezigen, in den mond van haar eigen raadsman, zeer gewaagd voorkomt. In geen enkel opzigt meen ik echter aan de eischen der beleefdheid, door den eenen ambtgenoot aan den ander verschuldigd, te hebben te kort gedaan.</p>
	<p>Dat het protest door mij is voorgedragen, buiten de tegenwoordigheid van den Heer Levy, is volkomen waar. Ik betwijfel echter of hij zich de moeite zou hebben getroost, op mijne uitnoodiging van Amsterdam herwaarts Over te komen , alleen om mij te hoiren verklaren, dat &apos;Mevr. P. het vau hem als haren raadsman (die bij den regter over de feiten haar moest verdedigen) ongepast achtte ten haren aanzien den tekst te bezigen, die op eene overspelige betrekking heeft. Gaarne geloof ik echter, dat bij het uitspreken dier woorden voor het hof te Zwolle geene de minste kwade bedoeling heeft voorgezeten. Zij waren, zoo niet een lapsus linguae, dan althans een lapsus calami. Misschien ware het evenwel voor den Heer Levy verkieslijker geweest op zijne uitdrukking en mijn protest daartegen niet weder openlijk terug te komen, tenzij de ruchtbaarheid, door dien heer aan eene au fond onbeduidende zaak gegeven, zou moeten doen denken aan de geschiedenis van den hond van Alcibiades. Hoe het zij, ik acht het debat over deze zaak gesloten. Mogt de Heer Levy willen repliek pleiten, ik zal persisteren en hem de dupliek schuldig blijven. Geloof mij met de meeste achting, UEd. Dw. Dienaar &apos;s Hage, 3 October 1865. JAC. VAN GIGCH.</p>
</text>
