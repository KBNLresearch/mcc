<?xml version="1.0" encoding="UTF-8"?>
<text>
	<title>LAATSTE BERIGTEN.</title>
	<p>LONDEN, 22 Oct. Uit Bombay zijn tijdingen ontvangen, loopende tot 30 Sept. jl., waaruit o. a. blijkt dat tot op dat tijdstip geene maatregelen waren genomen, zoo ver bekend was, om den oorlog tegen Bhootan in het begin van het koele jaargetijde aan te vangen. De kolonel Campbell was nit zijne betrekking ontzet, uithoofde hij de operatien tegen Dewangiri niet naar behooren had gedirigeerd. Men heeft hem echter een pensioen toegelegd. Armudson, bekend door het aandeel, hetwelk hij heeft genomen in den opstand gedurende 1857, is te Cawnpore veroordeeld tot levenslange gevangenisstraf. Men verzekert , dat de veepest in de provincie Nilgherry is uitgebarsten. De tentoonstelling te Nagpore zal op 29 Dec. e. k. worden geopend. Omtrent den oogst luiden de berigten allerwege gunstig. Dc hoeveelheid regen te Bombay gevallen, was 75 duim. De handel in katoen en Manchestergoedereu was zeer levendig met stijgende prijzen. WEENEN, 22 Oct. Van eene gewoonlijk goedonderrigte zijde wordt verzekerd, dat de berigten betreffende de benoeming van den Heer Strossmayer tot hof kanselier van Croatie, benevens dat nopens de benoeming van den generaal Benedek tot veldmaarschalk, ongegrond zijn.</p>
</text>
