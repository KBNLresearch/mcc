<?xml version="1.0" encoding="UTF-8"?>
<text>
	<title>INGEZONDEN STUKKEN.</title>
	<p>Aan de Redactie.</p>
	<p>In het nummer uwer courant van heden wordt aan den burgemeester dezer stad verweten, dat de uitdrukkelijke bepaling der gemeentewet, dat voor IÂ°. November de begrooting aan Gedep. Staten zal worden ingezonden , door hem zou zijn op zijde gezet en dat de gemeenteraad wel heeft gedaan met het daartoe strekkende voorstel te verwerpen. Vergun aan een oorgetuige te verklaren, dat alleen eene onvolledige kennis van het voorgevallene in den raad tot dergelijke bewering aanleiding kan geven : en uit uw verslag van de zitting kan men niet voldoend licht putten. Het voorstel werd niet pertinent als van den voorzitter uitgaande gedaan, daar in de motivering uitdrukkelijk werd bijgevoegd: //dat uit de rapporten der sectien scheen te blijken, dat eene beantwoording van wege B. en W. werd verlangd ; dat deze echter onmogelijk binnen een paar dagen kon geleverd worden, en dat hij zelf voor eene vroegtijdige behandeling der begrooting (nam. op Woensdag e. k.) was&quot; en dit bleek ook uit de stemming. Ik laat daar of het aannemen van sectien met hare gevolgen niet ook eigenlijk tot eene memorie van beantwoording zou moeten leiden, maar meen met vertrouwen te mogen vragen, of op uwe aanmerking, by het getrouwe licht der feiten bekeken, niet wel wat valt af te dingen. Van de onpartijdigheid van uw oordeel, dat slechts op de mededeeling van een verslaggever heeft gerust, verwacht ik de opname dezer regelen: de waarheid van het bovenvermelde zouden alle hoorders op de tribunen kunnen staven. 21 Oetober 1865. v E</p>
</text>
