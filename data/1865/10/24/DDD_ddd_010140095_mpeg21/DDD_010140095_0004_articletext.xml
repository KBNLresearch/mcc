<?xml version="1.0" encoding="UTF-8"?>
<text>
	<title>Belgische Post. BRUSSEL, Zondag 22 October.</title>
	<p>De minister van binnenlandsche zaken heeft bij circulaire de gouverneurs der provinciën uitgenoodigd tot het nemen van maatregelen van voorzorg tegen do cholera. — De prijs voor enkelvoudige telegrammen binnen de Belgische grenzen is verlaagd op 50 centimes. — Eergisteren avond heeft bij het entrepot te Antwerpen een ongeluk plaats gehad. Een spoortrein, zamengesteld uit 19 waggons, is onderde galerij van het nieuwe paviljoen uit het spoor geraakt, en daar de machinist en de overige beambten, belast met het toezigt over den trein, dit ongeval niet gemerkt hebben, heeft men den trein laten voortloopen, die zoodoende over het groote plein en de zuidelijke galerij heenstoomende tegen het hek op het plein voor het entrepot aanliep. Het gevolg daarvan was, dat een gedeelte van het hek werd medegesleept en de steenen pilaster, die tot steun van een muur diende, instortte. Ongelukkiglijk bevonden zich bij het hek twee beambten van de dokmaatschappij, die door den trein, tegelijk met eun kolossaal brok van den pilaster naar het plein van het entrepot geworpen werden. Het brok viel op een dier beambten neer, waardoor hij geheel verpletterd werd, zoodat hij onmiddellijk dood was. De andere is er afgekomen met eenige kneuzingen, die echter vrij zwaar zijn. Er zal waarschijnlijk eene enquête omtrent deze zaak ingesteld worden. De Précurseur maakt voorloopig de opmerking, dat de directie van den spoorweg wèl zou doen, wanneer zij des avonds geene treinen naar het plein van het entrepot liet doorstoomen, en vooral geene locomotieven liet komen te midden van deze gebouwen, die zoovele rijkdommen bevatten. De directie behoorde, even als dit vroeger plaats had, van paarden gebruik te maken , om den trein op het plein van het entrepot te trekken en do locomotieven buiten te laten.</p>
</text>
