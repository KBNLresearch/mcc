<?xml version="1.0" encoding="UTF-8"?>
<text>
	<title>BRUSSEL , 7 Oct. (Particuliere Correspondentie).</title>
	<p>Zooals ik u reeds heb medegedeeld , hebben sommige dagbladen geheel ten onregte beweerd dat ons gouvernement vertoogen bij de Fransche regering omtrent de bekende wervingen te Rijssel heeft ingediend. Deze logenstraffing, welke ik aan eene authentieke bron ontleende, was te voorzien. Hoe berispelijk toch het gedrag der manschappen zij, die hunne vaandels verlaten, om eene hun geheel onverschillige zaak te gaan verdedigen, bestaat er tot heden geene enkele internationale overeenkomst, waardoor die wervingen kunnen worden belet. Bovendien zouden de vertoogen van den Heer Rogier mosterd na den maaltijd zijn geweest, daar de desertien in de laatste dageu zoo al niet geheel hebben opgehouden dan toch zeer aanzienlijk verminderd zijn, vooral sedert men de elementen had leeren schatten, waaruit het Fransche vreemden-legioen zamengesteld is, (dat overigens niet voor Mexico, maar voor Algerie is bestemd) en eenige der gedeserteerden op heeterdaad door onze autoriteiten werden gevat. Te Doornik ontmoette de burgemeester zelf geheel toevallig een dier lieden op zijnen weg. Hij plaatste hem in zijn rijtuig en voerde hem naar de caserne terug. Het was waarschijnlijk de eerste maal dat de soldaat in cene equipage zat, doch dat pleiziertogtje zal hem toch geene zeer aangename herinneringen ach terlaten.</p>
	<p>Eene andere rectificatie betreft het beweren der buitenlandsche per 3, volgens hetwelk de Fransche regering ons gouvernement heeft uitgenoodigd meer afdoende maatregelen tegen de runderpest te nemen en er zelfs de bedreiging bij gevoegd zou hebben, om, indien dit niet geschiedde den invoer van Belgisch vee in Frankrijk te verbieden. Het is tegenover den Nederlaadschen lezer, die beter de welligt al te krachtdadige maatregelen kent, die door ons gouvernement tegen de veeziekte wenen genomen, schier onnoodig te zeggen dat die beweringen geheel uit de lucht zijn gegrepen. Eene derde ongegronde bewering is die omtrent het bijeenroepen te Parijs van eene Fransch-Zwitsersch- Belgische conferentie, tot het scheppen eener eenvormige koperen munt voor de drie genoemde landen. Die onjuiste mededeeling is echter eenigzins verklaarbaar, daar zij waarschijnlijk voortspruit uit eene verwarring met eene gelijksoortige bijeenkomst, die tegen het einde dezer maand of in het begin van Oct. te Parijs zal plaats hebben. De aanleiding daartoe werd gegeven door het plan der Fransche regering tot vermindering van het gehalte der zilveren muut, waardoor de nadeelen in hooge mate zouden zijn vermeerderd geworden, die nu reeds voor den handel in België en Frankrijk door de invoering van een gelijken maatregel in Zwitserland ontstonden. De conferentie heeft dan ook ten doel de eenheid van gehalte tusschen de drie genoemde landen vast te stellen. De Indépendance heeft dezer dagen gemeld, dat de Koning van zijn plan had afgezien om den winter in het zuiden van Europa door te brengen. Daaruit is op te maken dat de hertog van Brabant zich wederom gedurende het gure jaargetijde in warmere gewesten zal gaan vestigen. De vorst heeft namelijk het verlangen uitgedrukt, dat voortaan niet weder de Koning en de vermoedelijke troonopvolger tegelijk het land zouden verlaten.</p>
	<p>De opening van het archeologische csngres te Antwerpen, dat door de Académie d&apos;archéotogie en de Societé Franeaise d&apos;archéologie wordt georganiseerd , zal den 12den Augustus van het volgende jaar plaats hebben. Eene der beide seetien zal Hitsluitend aan de geschiedenis zijn gewijd. Behalve de verschijning van de Chansons des rues et des bois, van Victor Hugo, kan men hier in den loop dezer maand die van verschillende andere belangrijke boekwerken te gemoet zien. Daaronder behooren: Lettres sur l&apos; Angleterre, van Leuis Blane; La Rivolution, van Quinet; Civilisateurs et conquérants, van de Lamartine; Le Confesseur, van den abt ***; twee Onuitgegeven romans van E. Sue, L&apos;Encyclopédie , van P. Duprat, enz.</p>
</text>
