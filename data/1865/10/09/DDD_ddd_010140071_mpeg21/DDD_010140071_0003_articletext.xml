<?xml version="1.0" encoding="UTF-8"?>
<text>
	<title>Duitsche Post.</title>
	<p>WEENEN, 5 Oct. De General Corr. bevestigt de benoeming van den baron von Hubner tot gezant bij den Pauselijken Stoel, als vervanger van baron von Bach.</p>
	<p>— Vermits de nieuw benoemde minister van koophandel, de Heer von Wullerstorf, het vrije handelstelsel is toegedaan, is er te meer grond om aan te nemen, dat de regering dien weg denkt in te slaan. Protectionistische denkbeelden mogen een tijd lang in een land de bovenhand houden, maar ten slotte moeten toch de bekrompen inzigten voor helderder denkbeelden wpen.</p>
	<p>— in de Weener Debatte leest men o. a. het volgende: Hongarije zal met naauwgezetheid de bevoegdheid der algemeene vertegenwoordiging willen omschreven zien. Het zal waarborgen verlangen, dat dit ligchaam niet in verzoeking kome om zijne regten te buiten te treden en inbreuk to maken op die der Kroon of der Landdagen. Met die waarborgen houdt men zich ernstig bezig, terwijl op den voorgrond zal staan eene wet op de ministeriele verantwoordelijkheid; ook acht men het wenschelijk, dat de leden van het centraal bestuur aan eene jaarlijksche herkiezing worden onderworpen. — Een dagblad van Pesth deelt eene verklaring mede van bet daar gevestigd Servisch comité, aan de Hongaarsche broeders gerigt, in welke de wensch wordt geuit tot overeenstemming tusschen de hoofden der Servische en Hongaarsche partijen en aangespoord tot ondersteuning der vrijzinnige Servische candidaten. — Berigten uit Bucharest, dd. 25 September, spreken reeds van eene aanstaande ministeriële crisis, welke zal voortduren tot aan de zitting der Kamers, die op 1 December wordt geopend.</p>
	<p>BERLIJN, 7 Oct. (des Ochtends). De Koning zal op zijne reis naar Westfalen door twee zijner ministers worden vergezeld, en wel naar men verzekert door de ministers van binnenl. zaken en van financiën.</p>
	<p>— De zitting van den landdag, welke gelijk gemeld is niet vóór den gewonen tijd zal worden bijeengeroepen, zal ditmaal waarschijnlijk kort zijn. Naar men verzekert zal den landdag alleen het budget worden aangeboden en de zitting zoo spoedig mogelijk gesloten, ten einde tijd te winnen tot voorbereiding der nieuwe verkiezingen in October 1866. — De hier aanwezige afgevaardigden hebben voorloopig reeds de vraag in overweging genomen,, of men in de aanstaande zitting het budget wel in behandeling nemen zou. Velen, die ten vorigen jare op deze vraag een toestemmend antwoord gegeven hebben, waren wegens de onwettige handelingen, waaraan het ministerie zich dezen zomer op nieuw heeft schuldig gemaakt, er thans tegen. Zij wilden de constitutioneele comedie niet langer spelen. De vraag is echter, of de meerderheid er ook zoo over denkt. De Heer Waldeck was voor eene behandeling van het tiudget. Zoo de meerderheid in den zin van eerstgenoemde afgevaardigden beslist, dan zal de kamer natuurlijk nog eer gesloten worden, hetgeen der regering om de aangevoerde redenen zeer welkom zou zijn. —De Heer Dohm, redacteur van Kladd&apos;.radaUch, is dezer dagen veroordeeld tot eene boete van 50 th., wegens beleediging van den baron von Senfft-Pilsach, lid van het Huis der Heeren. Genoemde baron had op 17 Junij jl. in het Huis eene redevoering gehouden, waaruit Kladderadatsch aanleiding nam om hem voor te stjllen als bezield met een blinden haat jegens het Jodendom. — De vertaling van het jongste werk van den Heer Rogeard Pauvre France, is in beslag genomen. — Uit Schwerin wordt gemeld, dat de landverhuizing aldaar dit jaar eene uitbreiding heeft genomen, zoo als men zich niet herinnert ooit het geval te zijn geweest. — Te Hamburg begint zich eene beweging te vertoonen ten voordeele van het treden der Hanzesteden in het Tolverbond, welk denkbeeld nogtans te Bremen tegenstand ontmoet, en ook hier bij de staathuishoud kundigen en de voorstanders van den vrijen handel niet veel bijval vindt. — De senaat van de hoogeschool te Kiel heeft eene circulaire gerigt aan de bewoners der hertogdommen, waarin hij het betreurt, dat de tegenwoordige ongunstige omstandigheden niet veroorloven het tweehonderdjarige feest van het bestaan der hoogeschool (ingevallen op 5 dezer) te vieren.</p>
	<p>— Men schrijft uit Sonderbnrg dat de arbeid aan de vestingwerken aldaar een aanvang heeft genomen met 1500 man. Behalve de batterijen op Alsen, zullen aan den kant van Sundewitt twee schansen worden aangelegd, namelijk het oude bruggehoofd en eene batterij tegenover het kasteel, welke batterij den ingang der haven bestrijkt. — De regtstreeksche telegrafische verbinding tusschen Seeland en Jutland is thans tot stand gekomen. De onderzeesche kabel tusschen Refnas en Samsoe, alsmede tusschen dit eiland en Helgenas in Jutland, is dezer dagen onderzocht en in volkomen orde bevonden.</p>
	<p>— Volgens berigten uit Petersburg van 3 dezer, is de effective getalsterkte der Russische landmagt, overeenkomstig de laatstelijk door den Keizer gegeven bevelen, nu met 50 a 60,000 man verminderd en tot omstreeks 600,000 man gebragt. Verder wordt gemeld dat de grootvorst Michael het bestuur van Kaukasie weder heeft opgevat. Hij zal er zijne zorg vooral wijden aan het aanleggen van wegen en andere openbare werken, welke kunnen strekken om de hulpbronnen van die landstreek te ontwikkelen De rijksraad heeft zijne goedkeuring gehecht aan de nieuwe verordening , ontworpen voor het bestuur der Russische koloniën in Noord- Amerika. Daarbij wordt aan de vereeniging van particulieren, welke den handel met die koloniën in handen heeft, de Russisch-Amerikaansche maatschappij, eene verlenging verleend van haar privilegie, en wel lot het jaar 1882, doch met intrekking der bepalingen, welke inboorlingen van die gewesten verpligten tot arbeid ten haren behoeve en hen beletten van woonplaats te veranderen. Nieuw Archangel en St. Paul worden tot vrijhavens verklaard, en de invoerregten op katoenen goederen worden er afgeschaft. — Onder de Joden in Litthauen en Reussen neemt de zucht tot het invoeren van wijzigingen op godsdienstig gebied meer en meer toe. In verscheidene steden zijn reeds vereenigingen met dit doel gesticht, wier grondstellingen overeenkomen met die der Joodsche gemeenten in Duitschland. Ook zijn in Wilna en Sitomir scholen opgerigt voor godsdienstig onderwijs. — De waarde d&lt;;r rijksdomeinen in Europeesch Rusland wordt geschat op minstens 3160 millioen roebels.</p>
	<p>FRANKFORT, 7 Oct. De commissie van den Zwitserschen heeft de beraadslagingen over de voorstellen tot wijziging der constitutie reeds ten einde gebragt. Zij is op menig punt verder gegaan dan de commissie van den nacionalen raad, waarvan het ontwerp afkomstig was. Zoo heeft zij mildere bepalingen aangenomen ten aanzien van het regt van vestiging. De door haar aangenomen paragraaf luidt als volgt: //De bond waarborgt alle Zwitsers het regt, om zich vrijelijk in de repnbliek, waar ook, te vestigen. De kantons zijn echter bevoegd de vestiging te weigeren of te onttrekken aan hen, die van hunne burgerregten vervallen of eerloos verklaard zijn, of die buiten staat zijn in hun onderhoud en in dat hunner familie te voorzien.&quot; De commissie heeft zich met de bepalingen van het ontwerp vereenigd omtrent het regt tot vrije uitoefening van alle eerediensten; zij draagt voorts den Bond op te waken voor de naleving der constitutie, der wetten en besluiten der regering, «Isook van de eedgenootschappelijke overeenkomsten. Deze laatste bepaling heeft haar aanzijn te danken aan het conflict met het kanton Bazelland, dat, gelijk gemeld is, in weerwil van het handelstractaat met Frankrijk, hardnekkig weigert aan Fransche Israëlieten het regt toe te kennen zich in het kanton te vestigen. Dit conflict kan nu tot ernstige moeijelijkheden aanleiding geven, want de raad van genoemd kanton is, ïoo het schijnt, vast besloten, het op het uiterste te laten aankomen. Ook heeft de commissie van den Stendenraad eene bepaling aangenomen, volgens welke de Bond gemagtigd wordt, de noodige maatregeien te nemen tot wering van loterijen en hazardspelen.</p>
</text>
