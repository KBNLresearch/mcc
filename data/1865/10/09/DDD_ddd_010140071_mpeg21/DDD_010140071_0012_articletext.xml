<?xml version="1.0" encoding="UTF-8"?>
<text>
	<title>LAATSTE BERIGTEN.</title>
	<p>Gs WEENEN, 7 Oct. De General Correspondenz acht zich verpligt, de geruchten nopens de jongste beraadslagingen van de commissie belast mat het controleren der staatsschuld in zoover te wijzigen, dat genoemde commissie, geleid door de overtuiging dat de jongste regeringsmaatregelen gedeeltelijk de grondslagen hebben geschokt waarop zij berustte, aan de regering het verzoek heeft gerigt, om onverwijld de noodige maatregelen te nemen, ten einde zij 0p geregelde en wettige wijze haren arbeid kunne voortzetten. De commissie is tot dezen stap in de eerste plaats geleid door de overtuiging, dat de eigenlijke waarborg voor de oefening der controle gelegen is in hare bevoegdheid tot het doen van verslagen aan den Rijksdag en de daaraan verbonden publiciteit, eene bevoegdheid, welke tengevolge der regeringsbesluiten van September is opgeschort. Op dezen grond beschouwt de commissie haren arbeid slechts als voorloopig van duur tot aan het uitvaardigen der door haar verlangde maatregelen. Daarbij moet niet uit het oog worden verloren, dat juist deze stap der commissie eene regeling van dit hoog gewigtig vraagstuk zal bevorderen. FLORENCE, 7 Oct. De Italia meent te kunnen verzekeren, dat de Koning en de Koningin van Portugal, Prins Napeleon en Prinses Clotilde tegenwoordig zullen zijn bij de opening van de Italiaansche Kamers op 15 November a. s.</p>
	<p>De Heer de Sartiges is hier aangekomen. Hij vertrekt eerstdaags naar Rome.</p>
</text>
