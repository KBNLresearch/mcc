<?xml version="1.0" encoding="UTF-8"?>
<text>
	<title>FRANSCHE BRIEVEN.</title>
	<p>PARIJS, Vrijdag 6 October. Dezer dagen heb ik een boek gelezen, door generaal Dumas onder den titel van: Pensees Arabes uitgegeven; eene soort van Arabische Spreuken Salomo&apos;s, door den generaal aan Abd-el-Kader in den mond gelegd. Het is mij niet mogelijk na te gaan of die spreekwoorden van Abd-el-Kader afkomstig of zelfs maar door hem gebezigd zijn, want de Emir is met zijne vrouwen en Bedouincn, poppen en beer, welke laatste in zoo hooge mate de belangstelling der Parijzenaars opwekte, vertrokken.</p>
	<p>//Het noodlot,&quot; zegt Abd-el-Kader (ten minste volgens het boek van generaal Dumas,) //heeft eenehand met vijf stalen vingers. Wanneer het den mensch aan zijn wil wil onderwerpen, dan legt het hem twee vingers op de oogen, drukt hem twee vingers in de ooren en den vijfden op den monden zegt tot hem: //zwijg.&quot; Deze gedachte is nu wel is waar niets meer of minder dan eene vermeerderde en verbeterde uitgave van het gezegde : //Il s&apos;est mis le doigt dans I&apos;oeil,&quot; wat iedereen wel eens gedaan heeft, hetzij op de wandeling of aan de beurs, op den trouwdag 0f.... bij eene andere gelegenheid, — maar zij is daarom niet minder juist. Abd-el-Kader zegt verder: //De liefde ontstaat door een blik, zoo als de brand door een vonk. De leeuw siddert voor mijn aanval en eene gazelle leidt mij van mijn weg af.&quot;</p>
	<p>Tot zoover is alles goed. Maar nu zegt de Emir: //Vertrouw nooit op den rijkdom en nooit op de vrouw.&quot;</p>
	<p>En daarmede sla ik het boek digt. Maar daar ik nu eenmaal bezig ben spreekwoorden en grondstellingen op te disschen, zoo wil ik er u eenige van eigen maaksel aanbieden. Luister goed toe:</p>
	<p>//Mejufvrouw, do koketterie maakt bevallig, — maar de zedigheid maakt schoon.&quot;</p>
	<p>Ik hoop dat gij mij na een zoo moreel begin, vergunt voort te gaan. //De vrouwen beoordeelen zoo zeer de liefde naar den eerbied, welken men haar bewijst, dat zij den man verachten, die.... te lang eerbied voor haar aan den dag legt.&quot; //Parijs is de stad, waar de mannen aan de vrouwen de grootste galanterie en de minste achting betooncn. En toch beklagen deze zich slechts zelden daarover.&quot;</p>
	<p>//Als ik kwaad wilde spreken van de vrouwen in het algemeen, zou iedereen mij aanvallen; maar als ik er slechts ééne belaster, dan juicht men mij toe.&quot;</p>
	<p>— //Genoeg, genoeg!&quot; Ook goed, iaten wij dan liever alles belasteren. Calomnions, calomnions, zoo als Don Basilio zegt. De wedrennen van den vorigen Zondag in het Bois de Boulogne waren schitterend.</p>
	<p>//De //Monde&quot; begint te Parijs terug te keeren, niettegenstaande de voortduring van het schoone weder, tot groote tevredenheid der cocottes.</p>
	<p>Alle //Paniers a salade,&quot; alle blonde chignons waren op de been. Als ik zeg //op de been,&quot; moet dit natuurlijk niet letterlijk opgenomen worden. Algemeen hoort men klagen over stilstand in handel en zaken, maar inzonderheid op de heuvels in den omtrek van Notre dame de Lorette; de zomer was te heet geweest, de Engelschen waren weggebleven, de Russen hadden geen inval gedaan en de Amerikanen waren nog schaarscher dan de Engelschen.</p>
	<p>Enfin, de wedrennen waren zeer fraai, naar men mij verzekert, want ik ben geen Sportman, en zal het nut van de in zekere mate halsbrekende //courses&quot; eerst inzien als ik overtuigd zal zijn dat de harddraverijea meer strekken tot veredeling van het paardenras, dan tot voordeel van de in gindsche ligte rijtuigen gezeten jongejufvrouwen «en rupture de loges maternelles.&quot;</p>
	<p>Maar dat belet niet dat Longchamps, waar de schoone zondaressen Zondag jl. bijeenstroomden, zoo als ik gezegd heb een bekoorlijk schouwspel opleverde, ca dat het vaderland aan de schoonste helft van het menschelijk geslacht, welke de Heer Dupin zoo zeer gelasterd heeft, groote verpligting heeft, omdat zij in dezen tijd van cholera en verveling, eenige afleiding en verstrooijing schenkt, al geschiedt dat ook onder het voorwendsel van veredeling van het paardenras. A propos van den Heer Dup&apos;m. Het vraagstuk der //buitensporige weelde,&quot; dat eveszoo eindeloos begint te worden als dat betreffende de Duitsche hertogdommen; even zoo weinig voldoende resultaten zal opleveren als de Mexicaansche conversie en even vervelend wordt als de voorstellingen der gebroeders Davenport, heeft //Dupinisten&quot; en //anti- Dupinisten&quot; doen ontstaan.</p>
	<p>Tot welke partij ik behoor, vraagt gij , geachte lezeres ? Welaan, natuurlijk tot die der.... anti-Dupinisten, tot voor weinige dagen. Toen zag ik bij een heeren-hoedenmaker, neen ik vergis mij niet, bij een heerenhoedenmaker cene nota voor hoeden, hoedjes en petten van 1 Maart tot 15 Sept. jl. welke bedroeg .... gij zult mij niet gelooven, drie duizend een honderd en zeventien frs. Gelukkig stonden er geene centimes achter , want in de staats-, stads- en andere begrootingen van eenige milliarden , millioenen en honderd-duizenden heb ik mij steeds geërgerd aan de _ of 07% cent., welke altijd achteraan gevonden worden. Toen ik mijne verbazing over het bedrag dier hoedenrekening aan den dag legde, antwoordde de brave hoedenmaker, die natuurlijk bij dergelijke zaken fortuin maakt: //Ongelukkiglijk, waarde heer! heb ik slechts ongeveer dertig zulke begunstigsters.&quot;</p>
	<p>Ik wil u niet veröergen , waarde lezeres, dat ik sinds dat uur tot het Dupinismus bekeerd ben, want indien Mw. X., en hare vriendinnen in den tijd van 6% maand 3117 frcs. voor de nitwendige bedekking van haar hoofd hebben uitgegeven, ga dan maar zelve eens na hoe hoog het budget voor het toilet zal gestegen zijn, alvorens men tot aan de hakken der laarsjes gedaald is. Indien men als //ster&quot; schitteren en onder de vorstinnen der weelde gerangschikt wil worden «Enfin, la France est assez riche pour payer.... sa gloire.&quot; De bespreking der kostbare modesterren brengt mij als van zelve tot den sterrenhemel. Eergisteren avond hadden wij eene maansverduistering. Ten 9 u. 40 m. juist op het oogénblik door de heeren van het observatorium aangegeven, begon de inval op het gebied der maan. Wanneer ik er aan denk, hoe zich andere hemelligchamen gedragen, b.v. de comeet ontdekt in het jaar 1670, die alle 5 jaren behoorde terug te komen en die zich echter sinds niet meer heeft laten zien, dan verheug ik mij te meer over de stiptheid, welke maan en aarde aan den dag legden. Al wat ik weet is, dat de Heeren sterrekundigen — die daarvoor betaald en wel zeer duur betaald worden — om de stukjesdraaijende comeet te verontschuldigen, zeggen, dat zij zich aan Jupiter gestooten en dien ten gevolge op een verkeerden weg geraakt is. Foei, dat heet den hemel en de hemelsche zeden lasteren! Wat zou men bij ons op aarde er van zeggen, wanneer een ster van de 3de of 4de grootte, de eene of andere Leonide, Hortense of Therese later kwam dan bepaald was of in het geheel niet, onder voorwendsel onder weg tegen den een of anderen Jupiter te zijn aangeloopen, en daardoor van den weg te zijn geraakt! ... Shocking ! Maar meer juist en waar is het wanneer men zegt dat het in de natuur .... der zaak ligt dat, veel, dat eens was, niet terugkeert. Is de voorspelde goedkoapheid van alle levensbehoeften teruggekeerd ? Is le Chateau de Pontalec, is Salammbo teruggekeerd ? Is het vertrouwen in de Crédit-Inrigtingen teruggekeerd ? Zullen de Deux Soeurs terugkeeren? Zullen de Gebroeders Davenport weder verschij»en? Zal ooit .... Nu zult gij mij zeggen dat Offenbach tot ie Bouffes Parisiens is teruggekeerd en met hem de vrolijke refrains der Deux aveugles, der Chasse, van Orpheus, van le Pont des Soupirs; maar dat is eene uitzondering en derhalve naar men beweert, eene bevestiging van den regel. Over de heropening van het Théatre des Bouffes onder directie van den vermaarden maestro, spreek ik u in mijn volgenden brief.</p>
</text>
