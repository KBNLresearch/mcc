<?xml version="1.0" encoding="UTF-8"?>
<text>
	<title>BIJVOEGSEL. BUITENLAND. Engelsdche Post. LONDEN, Zaturdag 25 Maart (des Avonds).</title>
	<p>De prinses van Wallis heeft heden namiddag in het paleis van St. James, in naam van H. M., receptie gehouden. Den eerstvolgenden keer zal zulks geschieden door prinses Alico. — Heden namiddag is onder voorzitting van lord Palmerston weder eon kabinetsraad gehoudon. — De nieuw benoemde gezant bij de Ver. Staten van Noord-Amerika, sir F. Bruce, is gisteren avond naar Liverpool vertrokken om aldaar naar New-York scheep te gaan. — Men heeft eerstdaags eene talrijke bevordering van leden der Bath-orde bij de marine te verwachten. — Te Brighton is de generaal-majoor Clark overleden. — De invoer van edel metaal heeft gedurende deze week bedragen eene waarde van £ 189,560 en de uitvoer £ 136,782. — Volgens den Economist kan men deze week eene verlaging van het bankdisconto tot op 4 pCt. verwachten, en is in den tegenwoordigen stand der handelszaken nog wel eene verdere daling mogelijk. — Met den Transatlantischcn kabel is men nu zoover gevorderd, dat de Great Eastern daarmede omstreeks 1 Julij in zee zal gaan en de telegrafische dienst tusschen Europa den 26sten dier maand zal kunnen geopend worden. — De officiële Gazette deelt de benoeming mede van den bekenden Dr. Livingstone, tot Britsch consul in alle Afrikaansche binnenlanden, niet behoorende onder Portugal, Abyssinie of Egypte. — Uit Sheffield wordt gemeld, dat in den afgeloopen nacht, omstreeks 2 ure, in den schouwburg aldaar brand werd ontdekt, die reeds lang moet hebben gesmeuld, althans het eerste teeken werd gegeven door het zigtbaar worden der vlammen boven het dak; aan behoud was dus niet te denken en moest men zich bepalen tot het besehermen der belendende gebouwen , hetgeen dan ook met veel inspanning gelukte. Bijzonderheden *ijn nog niet bekend, evenmin of menschenlevcns bij dit ongeval zijn verloren gegaan.</p>
</text>
