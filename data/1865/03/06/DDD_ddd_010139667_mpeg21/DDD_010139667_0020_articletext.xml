<?xml version="1.0" encoding="UTF-8"?>
<text>
	<title>FRANSCHE BRIEVEN. PARIJS, Vrijdag 3 Maart.</title>
	<p>De voorrede van //Het Leven van Julius Cesar&quot; door de dagbladen medegedeeld en de vette ossen, welke gedurende de drie dagen van het Carnaval door de straten van Parijs geleid zijn, zijn sedert acht dagen de hoofdonderwerpen der gesprekken van de goede Parijzenaars. De ossen zijn nu reeds den weg van alle vleesch gegaan, terwijl //Het Leven van Cesar&quot; de eerste schrede heeft gedaan op den weg der onsterfelijkheid ; en niettemin — entre-nous! —de vette ossen hebben de beroemde voorrede vreeselijk benadeeld en zij zou misschien reeds vergeten zijn als de cotelettesen beafsteaks der ossen zullen zijn opgegeten, zonder den strijd tusschen den keizerlijken schrijver, die beweert dat de Joden hunnen Messias hebben gekruisigd en den beroemden advocaat Cremieux, die verzekert dat hun Messias er nog niet geweest is. Ik zal mij er wel voor wachten, mij in dien strijd te mengen: ce nest pas mon affaire; maar mogt het mij ooit in de gedachte komen een werk uit te geven, b. v. uL&apos;Histairt vue a travers le boeuf gras,&quot; of //Over vette ossen als leiddraad tot de geschiedenis,&quot; dan zou ik om de verblinding te bewijzen van hen, die niet daaraan gelooven dat de Voorzienigheid aan Julius Cesar en aan Napoleon eene zending heeft te vervullen gegeven, misschien een beter voorbeeld vinden dan het «blind als de Joden, die hunnen Messias kruisigden,&quot; dat de Keizer van het verlichte Fransche volk koos.</p>
	<p>Eigenlijk verdiende die schrijver eene //eerste waarschuwing&quot; te ontvangen, wegens het //opwekken van haat en verachting der burgers onderling.&quot; En had hij met niet meer regt kunnen zeggen: //Blind als zij , die gelooven aan //le couronnement de 1&apos; édifiee;&quot; //Blind als zij, die er op rekenen dat Mexicaansche leening nog eens ti 60 genoteerd zal worden; //Blind als zij , die gelooven dat&quot;....</p>
	<p>Maar stil 1 Geef den Keizer wat des Keizers is en laat ons tot iets anders overgaan. Ik heb daar zoo even van eene brochure gesproken: //Over vette os3en als leiddraad tot de geschiedenis.&quot; Deze leiddraad is niet hersenschimmig. //Zeg mij hoe de vette ossen heeten en ik zal n zeggen hoe het jaar geweest is.&quot;</p>
	<p>Laat ons de geslachtlijst der ossen nagaan, die sedert een decennium als Cesar triompheerden eu even als hij onder het mes vielen (gij ziet ik huldig de mode, alles bij Cesar te vergelijken). In tijden van vrede draagt de os letterkundige of idyllische namen. In 1846 heette hij //Fleur de Bois,&quot; in 1847 //Mente Christo.&quot;</p>
	<p>Het jaar 1848 schafte de wandeling der ossen door Parijs af; het keizerrijk herstelde het oude gebruik. In de jaren van overgang tot die tijden, waarin het keizerrijk de vrede zal zijn, a sa faeon altijd, werden de namen van den vetten os alledaags.</p>
	<p>Qu&apos;en dira-t-on, Proqres, Pied qui r&apos;mue, Montjoie, Aladin, dat waren de namen in 1856, 1857, 1858,^1863 en 1864. Wanneer echter het keizerrijk zijnen onsterfelijken adelaars vergunt hunne wieken uit te slaan en de beschaving der Turcos enderZouaven naar de verst verwijderde streken over te brengen, dan, dan krijgende vette ossen glorierijke namen. Malakoff, Inkermann, Bomarsund in 1856. Palestro, Solferino, Zurich in 1860.</p>
	<p>Vera-Cruz, Mexico, Saigon in 1862. Daar hebt gij den geheelen roem van Frankrijk, geschreven op de vetgemetste ribben der os3en van het carnaval. Het is waarachtig een geluk, dat de tempel van Janus gesloten is, anders zouden de vetweiders van Normandie Napoleon 111 (in navolging van Boileau, die tot Lodewijk XIV zeide: //Groote Koning! houd op met zegepralen of ik houd op met schrijven,&quot;) hebben kunnen toeroepen: .-Groote Keizer! houd op met zegepralen of wij houden op — vette ossen te leveren.&quot;</p>
	<p>Dit jaar hebben wij weer zeer alledaagsehe benamingen! //Vieuxgar?ons,&quot; //Capitaine Henriot,&quot; //Rolland.&quot; Maar reyenons a nos moutons of in dit geval na nos boeufs.&quot; De optogt van den Vastenavond-os bestaat uit trompetters en tamboers, musketiers en ridders, hier en daar ook apen en bceren en bovendien uit een groot aantal wagens met zinnebeeldige voorstellingen: den wagen van den akkerbouw, dien van de veeteelt en de fraaiste is die, waarop de godinnen van den Olympus gezeten zijn. Om eene geschikte Venus en eene dragelijke Juno te vinden, die zich dne dagen lang zoo ontkleed mogelijk, aan den regen en wind wil blootstellen, en aan elke pleisterplaats: bij den Keizer of bij Pereire, bij den sjagter Duval of bij Roths-hild met bevalligheid een glas grog of een flesch wijn ledigt, bezoekt de /arrangeur&quot; van den optogt de bals der //Reine blanchc,&quot; het //Elysée Montmartre&quot; en dc //Boule noire.&quot; Dat zijn de vruchtbare gronden waarop dergelijke vruchten als paddestoelen opschieten. Ik wil u van eene zoodanige Vcnus eene geschiedenis verhalen, die u (al naar gelang gij aan de Italiaansche opera of aan het drama de voorkeur geeft) //Linda di Chamounix&quot; of //la Grace de Dieu&quot; (Fanchon) voor den geest zal brengen. Voor ongeveer vijf jaren stond onder dc menigte, die geduldig het oogenblik verbeidde, dat de optogt van den vetten os zou voorbijkomen, een stevige, forschgebouwde boer, op een stok leunende, eene dier figuren zoo als men die tegenwoordig nog slechts in Bretagne of in de Opera- Comique ziet; — eindelijk nadert de trein, trompetters en tamboers trekken voorbij, musketiers en ridders en daarna verschijnt de Olympische wagen; in de opgepronkte Venus, welke hooger dan de andere gestalten geplaatst is herkent de boer — zijne dochter, die hij sinds een aantal dagen te vergeefs in Parijs zocht. Hij baant zich een weg door de opeengepakte menigte, springt op den wagen en dwingt de //Godin&quot; in het rokje van rozenrood gaas af te stijgen en hem te volgen. Weinige dagen daarna stierf de oude man, de dochter weende een oogenblik en had misschien eenig berouw, maar weldra nam haar ligtzinnige aard weder de overhand; zij keerde tot haar vroeger leven terug en is thans nog eene der schitterendste sterren aan den hemel van //le monde galant.&quot; Binnen eenige dagen zal bij eene dezer sterren een bal plaats hebben. Niet alleen zijn zij, die den Prix Monthyon ontvangen hebben of er aanspraak op kunnen maken uitgesloten, maar men moet zelfs, wanneer men in dezen salon wenscht te worden toegelaten, kunnen bewijzen, dat ! men rocmvolle daden begaan heeft. Die niet eenige zonen van goeden huize i naar Clichy geholpen of hem er toe gebragt heeft dienst bij de Zouaven |te nemen, die niet eenige gehuwde mannen door kosten van diamanten, 1 cachemirs en equipage geruïneerd heeft, is onverbiddelijk uitgesloten; alleen de //heldinnen&quot; worden toegelaten.</p>
	<p>Welnu! Indien gij lezer, dat bal bezocht, zoudt gij daar de ex-Venus ontmoeten; zij stond de 3de op de lijst; zij is ligt te herkennen aan haar rozenrood toilet (haar lievelingskleur) en aan de menigte robijnen en diamanten, waarmede zij overladen is.</p>
	<p>De dillettanten der Italiaansche opera hebben zich het hoofd met asch bestrooid, niet omdat het carnaval voorbij is en Asch-AVoensdag.... Maar a-propos, daar valt mij een //mot&quot; te binnen. Gij weet dat moet er bij mij uit. Toen Maandag de koersen stegen, rente zoowel als Crédit-Mobilier, werd het een verkooper bang om het hart. Maar een ander, een stokstijf baissier troostte hem volgenderwijzc : //Heb nog maar wat geduld: aujourd&apos;hui hausser — mercredi deseendre (des cendres).&quot; En dé goede man heeft zich niet bedrogen. Maar ik zeide dat de //dilettanti zich het hoofd met asch bestrooijen,&quot; en dat heeft eene goede reden.</p>
	<p>Patti, de diva Patti vertrekt onherroepelijk naar Madrid en als zij al de tranen, die om haar geschreid worden, naar gene zijde der Pyreneën konde medenemen, zou zij misschien het veelbesproken Ebrokanaal uit den nood kunnen helpen. Mme. Penco zal beproeven de troosteloozen te troosten. Maar ik hoor n uitroepen, even als de ongeduldige afgevaardigden, die na eindelooze en doellooze discussien naar hun middagmaal verlangen: nla cloture! la cloture!&quot; Ik zal u dadelijk helpen. In het Théatre Lyrique wordt Mozart&apos;s Zauberfiöte uitstekend opgevoerd en in het Thiatre Déjazet eene parodie op les Vieux garcons, onder den titel van : les Vieux glacons ! A propos van »glacons,&quot; dat is juist de itcloture.&quot; Het is u waarschijnlijk bekend, dat de //Club des Patineurs&quot; eender vijvers in het Bois de Boulogne afhuurde, en in elk geval weet gij dat er tegenwoordig machines bestaan, waarmede men ijs kan kweeken, even goed als de grijze wintergod zelf. Welnu, daar de schaatsenrijders niet genoeg naar hun zin gedurende dezen winter hebben kunnen rijden, zullen zij het thans ... in Julij doen. «Ad hoc,&quot; zal men in een der vijvers eene groote ijsmachine volgens het stelsel van Toselli of een ander plaatsen; het water tot ijs maken, en daarop rijden.</p>
	<p>Gij denkt dat ik kortswijl en dat ik n iets op den mouw speldt? Mag ik u, waarde lezeres, uitnoodigen in Junij a. s. met mij een toertje op schaatsen op het ijs van een der vijvers in het Bois de Boulogne te maken?</p>
</text>
