<?xml version="1.0" encoding="UTF-8"?>
<text>
	<title>Fransche Post. PARIJS, Dingsdag 28 Februarij.</title>
	<p>Het gecostumeerde bal, hetwelk gisteren op het ministerie van marine plaats had, was zeer luisterijk. De Keizer, de Keizerin, Prins eu Prinses Napoleon en Prinses Math&apos;ilde, waren daarbij tegenwoordig. De Keizerin droeg het costuum eener boerin, de Keizer was in domino. — De gezondheidstoestand van den hertog, de Morny verbetert zich, maar langzaam. Het blijft twijfelachtig of tij de debatten over het adres van antwoord zal kunnen bijwonen. —De Heer Dupin, de oude, die&apos; buiten gevaar is, herstelt zich ook slechts zeer langzaam. — De minister Rouher is gisteren in de zitting der commissie van den Senaat, belast met het ontwerpen van het adres van antwoord, tegenwoordig geweest. Omtrent de strekking en do kleur van het stuk is niets bekend.</p>
	<p>— De uitgevers ter dezer stede zijn voornemens om een adres tot de regering te rigten, ten einde te verzoeken, dat alle belemmeringen welke op hun handel drukken, worden opgeheven. — Heden heeft eene brochure van den hertog de Bellune het licht gezien onder den titel: »Préliminaires de la convention du 15 Septembre 1862—1864.&quot; De schrijver, vroeger gezantschapssecretaris te Rome, toont aan dat over de conventie, zooals zij door Drouin do Lhuys in September is gesloten, reeds door Thouvenel en Lavalette was onderhandeld.</p>
	<p>— De Gazette de France de voorrede van het leven van Cesar beoordeelende , zegt ten opzigte van de daarin voorkomende zinsnede, waarbij de Keizer het anathema uitspreekt over die volken, welke groote mannen bestrijden en miskennen, dat zij op hare beurt uitroept: Wee de volken, die de veroveraars vergoden en hen tot de wolken verheffen, die geheele geslachten ten offer brengen, enkel ter voldoening van hunne eerzucht, die alle wetten, welke hen in hunne handelingen beperken, met voeten treden, alle maatschappelijke waarborgen omverstooten. Want wel verre van zoo als de Keizer zegt, het werk van eeuwen in eenige jaren te volbrengen, verhinderen deze rustverstoorders dien arbeid eu beletten den vooruitgang, enz. De Heer Ad. Chremieux komt in een brief, geplaatst in de Opinion Nationale, ook tegen die zinsnede uit meergenoemde voorrede yan Napoleons werk op, voornamelijk tegen de uitdrukking door den Keizer gebezigd, dat zij, die groote mannen miskennen , envenzoo handelen als de Joden, die hunnen Messias kruisigden. Hij vraagt waar de geschiedenis het bewijs voor dit feit levert ? De Joden zelven verwachten nog steeds hun Messias, en zullen het niet toegeven, alleen de Katholieken, zegt de Hr. Crémieux houden vol, dat de door de Israëlieten gekruisigde hun Messias was. — Te Saint Ramais deColbasc is een jong man gehuwd met eene weduwe van 72 jaren, die een zoon heeft van 45 en eene dochter van 40 jaren, die reeds moeder is van drie kinderen. — De Italiaansche regering heeft nog steeds geschillen met het episcopaat. Het mandement van den bisschop van Cremona is door Aeri procureur, des Konings aldaar in beslag genomen. To Napels hebben den 24sten Februarij talrijke arrestatien plaats gehad. — De markies de Montholon, Fransch gezant te Mexico, heeft een verlof bekomen om zich naar New-York te begeven, tot regeling van persoonlijke zaken. Zijne afwezigheid uit Mexico zal slechts van korten duur zijn. — De Moniteur meldt, dat de Fransche consul te Bangkok, den 15den Dec. aan den Koning van Siam een zeer vleijenden eigenhandin-cn brief van Keizer Napoleon met groote plegtigheid heeft overhandigd&quot;</p>
</text>
