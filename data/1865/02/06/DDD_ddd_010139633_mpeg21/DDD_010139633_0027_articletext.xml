<?xml version="1.0" encoding="UTF-8"?>
<text>
	<title>DE GENERAAL FLOYD.</title>
	<p>John Buchanan Floyd werd in 1805 in Virginia, in het graafschap Montgomery, tegenwoordig het graafschap Pulaski, geboren. Hij ontving zijne opleiding aan het college van Zuid-Carolina, waar hij eene grondige kennis verkreeg; hij verliet het in 1826 om in de regten te studeren. In 1828 als advocaat toegelaten, oefende hij eerst in Virginia, en daarna in Helena, in den staat Arkansas, de practijk uit. In 1836 vestigde hij zich weder in zijn geboortestaat. Zich uitsluitend mot de pligten aan zijn beroep verbonden bezig houdende en met de zorg om cliënten te verkrijgen, begon hij zijne staatkundige loopbaan eerst in 1840. Krachtdadig werkte hij mede tot de verkiezing van den president Polk, dien hij met al zijn invloed ondersteunde, welke reeds groot was, in de crisis, die de inlijving van Texas (1844) ten gevolge had. Floyd was echter nog niet in de ware beteekenis van het woord een politiek man, want het gelukte hem eerst in 1847 zich de deuren van de wetgevende kamer van Virginia te doen openen. Maar van dat oogenblik af werd zijne positie steeds invloedrijker en in 1851 werd hij tot gouverneur van den staat benoemd. Na het verstrijken van zijn mandaat in 1855, nam hij zijne plaats weder in, in de kamer der volksvertegenwoordigers. Bij de verkiezing voor een president in 1856 bestreed hij met alle kracht de candidatuur van Frémont, den afschaffer der slavernij, en ondersteunde die van Buchanan, dio de zegepraal behaalde en Floyd zijno erkentelijkheid bewees door hem de portefeuille van oorlog toe te vertrouwen. Het is van algemeene bekendheid hoe zeer de betrekkingen tusschen de beide deelen der Unie gespannen zijn geworden gedurende het laatste jaar van het beheer van den Heer Buchanan. Men weet evenzeer dat dc partijdigheid dezer regering voor de zaak van het Zuiden het gevolg gehad heeft de onvermijdelijke uitbarsting te verhaasten. En, hoewel&apos; de ministers van dien tijd allen meer of minder de scheiding hebben voorbereid, zegt men dat Floyd veel verder is gegaan dan zijne collega&apos;s, en dat het gebruik dat hij van zijn gezag gemak heeft de oorzaak geweest is van de eerste voordcelen, door de afgescheiden Staten behaald. Men verhaalt dat, terwijl de minister Van marine het meerendeel der oorlogschepen op verre togten uitzond en derhalve de kusten ontblootte, Floyd de kanonnen naar de zuidelijke sterkten deed vervoeren en op dio wijze de arsenalen van het Zuiden van uitstekend geschut voorzag, terwijl hij in evenredigheid de sterkten en arsenalen van het Noorden verzwakte. Voor dat het presidentschap van Buchanan nog geheel verstreken was, verliet Floyd zijn post; hij vertrok in stilte uit Washington en zocht eene schuilplaats in Virginia. Floyd moest, zoo als zich van zeiven laat begrijpen, een werkzaam aandeel nemen aan de voorbereiding tot de scheiding; maar eenmaal in Virginia aangekomen kon hij openlijk handelen, met evenveel regt als elk ander bewoner van het Zuiden en behoefde hij zijne wenschen niet langer te verbloemen, zooals hij vier jaren lang te Washington had moeten doen. Jefferson Davis had eene schuld te voldoen aan Floyd. Hetzij hij hem niet wilde of niet kon gebruiken in zijn raad, hij benoemde hem tot brigade-generaal. Ongelukkig bezat de ex-advocaat geene enkele der hoedanigheden, welke een goed bevelhebber moet bezitten. Zijne militaire loopbaan is dan ook niet schitterend geweest. In twee gevallen zelfs te Gauley Bridge en bij het fort Donelson, heeft hij bewijs gegeven van eene kleinmoedigheid, welke eiken anderen generaal eene onmiddellijke ongenade zou op den hals gehaald hebben. Floyd is aan eene typheuse koorts gestorven, op zijne heerlijkheid van Abingdon in Virginia den 27sten Augustus 1863.</p>
</text>
