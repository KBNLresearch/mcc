<?xml version="1.0" encoding="UTF-8"?>
<text>
	<title>Fransche Post. PARIJS, Dingsdag 31 Januarij.</title>
	<p>De Keizer heeft den generaal La Hitte, oud-minister van oorlog, die thans ernstig ziek ligt, een bezoek gebragt. — Men verzekert, dat de geheime raad voltallig zal worden gemaakt door de benoeming van een secretaris, die de werkzaamheden van den raad zal voorbereiden. .</p>
	<p>— De geheime raad zal a. s. Zatnrdag eene zitting houden, waarin zal worden beraadslaagd over het verpligt en kosteloos onderwijs. — De jongste berigten, uit Mexico ontvangen, trekken hier de aandacht. Het schijnt, dat Keizer Maximiliaan in do kwestie der geestelijke goederen sterk overhelt naar de zijde der anti-clericalen. Men zegt zelfs, dat hij openlijk verklaard heeft, dat de goederen, die de geestelijken in bezit houden, staats domeinen zijn, waarover dus zijne regering naar welgevallen kan beschikken. Bevestigt zich dit gerucht, dan is de oorlog tusschen Maximiliaan en de clericalen geopend. _— Verscheidene Amerikaansche bladen, bevattende berigten uit Mexico zijn niet uitgegeven, en wel omdat daarin werd gemeld, dat de generaal Douay gedwongen was geweest Guadalajara te ontruimen, dat het garnizoen van Tjalpalin in opstand is gekomen en dat maarschalk Bazaine aan het hoofd van nieuwe troepen-afdeelingen het corps van den generaal Courtois ter hulp heeft moeten snellen, ten gevolge van eene nederlaag door den laatstgenoemde in Oajeraca geleden. — In zekere diplomatieke kringen beweert men don hoofdinhoud van eene vrij belangrijke nota te kennen, die onlangs door den Heer von Budberg aan den Heer Drouin de Lhuys werd overhandigd. Teregt of ten onregte meende men in de Russische hoofdstad te moeten gelooven, dat het Fransche gouvernement, aangemoedigd door de heusche ontvangst die den nieuw benoemden gezant, den Heer de Talleyrand-Périgord, bij de Russische regering was te beurt gevallen, nieuwe stappen ten gunste van Polen zou doen. Om dat to voorkomen, werd de bedoelde nota verzonden. Na zich bereid te hebben verklaard alles aan te wenden, opdat de bestaande vriendschappelijke betrekkingen tusschen beide landen niet worden gestoord, doet prins Gortschakoff uitkomen, dat Frankrijk daartoe van zijne zijde.niet op de onlangs verdedigde denkbeelden moet terugkomen. Polen is een Russisch gewest, de Poolsche kwestie bestaat niet meer; de Keizer kan om beide redenen niet dulden, dat het laatstgenoemde vraagstuk op nieuw ter sprake worde gebragt. Hij grondt zich daarop tevens, om de Fransche regering te verzoeken maatregelen tegen de woelingen te nemen, die op haar gebied, vooral onder de B. C. geestelijkheid plaats hebben, ten einde nienwe onlusten( in Polen te doen ontstaan. — De Koning Lodewijk van Beijeren, de grootvader van den thans regerenden souverein van dat land, heeft het paleis van Farneso van den voormaligen Koning van Napels aangekocht. Men heeft echter redenen om te gelooven, dat die overdragt slechts denkbeeldig is en met het oog op zekere gebeurtenissen heeft plaats gehad. Dientengevolge kan daaruit niet worden afgeleid, dat Franz II er werkelijk aau denkt zich elders to vestigen. — De keizerlijke drukkerij heeft het gele en het blaauwe boek, bevattende het overzigt van den staat der buiten- en der binnenlandsche politiek, voor het grootste gedeelte voltooid. — Er is sprake van de vervanging van den prefect van het departement Charente inferieure, wegens de nederlaag, welke do regering dezer dagen bij de verkiezing van een afgevaardigde aldaar heeft geleden. De aankomst alliier, van den prefect van Marseille, den senator de Maupas, wordt daarmede in verband gebragt. — De Heer Pillet, directeur van het Journal des Villes et des Campagnes, heeft thans het dagblad le Globe aangekocht, ten einde het eerstgenoemde orgaan dagelijks te kunnen doen verschijnen. Het staat echter te bezien of de regering, die dat plan vroeger op aansporing van den abt Surat verhinderde, omdat die geestelijke den grooteren invloed van dat vrijzinnig godsdienstig orgaan duchtte, die overdragt zal goedkeuren. — JÉeden avond geven lord en lady Cowley een groot bal. Een nog aanzienlijker bal, waarvoor 5000 uitnoodigingen verzonden zijn, zal overmorgen plaats hebben op het stadhuis.</p>
	<p>— Voor 50 francs kan men zich bij don drukker-uitgever Pion, een exemplaar aanschaffen van het eerste deel van //het leven van César,&quot; door Napoleon 111, gedrukt op de keizerlijke drukkerij. — De bisschop van Nizza zich met de Fransche regering hebbende verstaan, om het aantal kanunnikken van zijn kapittel tot negen te verminderen en de magt van ket kapittel te beperken, heeft de meerderheid van dit collegie gereclameerd tegen het keizerlijk besluit, waarbij de nieuwe statuten der diocese werden goedgekeurd. Zij zond een adres aan den Keizer en verklaarde, dat zij zich omtrent deze zaak tot Rome zou wenden. Ten gevolge van dezen tegenstand, heeft de regering een begin gemaakt met het inhouden der bezoldiging van de kannnnikken, welke zy heeft erkend, maar die met de niet erkende gemeene zaak hebben gemaakt.</p>
	<p>— De president van het Parlement te Turyn heeft al de afgevaardigden , die zich tijdelijk hadden verwijderd-, per telegraaf terug geroepen. Deze maatregel, zegt men, staat in verband met de jongste gebeurtenissen in de hoofdstad.</p>
	<p>— In vele kerken zullen morgen zielmissen worden gelezen, bij gelegenheid van den verjaardag van den dood der hertogin van Parma.</p>
</text>
