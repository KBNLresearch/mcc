<?xml version="1.0" encoding="UTF-8"?>
<text>
	<title>INGEZONDEN STUKKEN. VEEZIEKTE.</title>
	<p>Bij de thans heerschende veeziekte heb ik met genoegen gezien, hoe onze wakkere minister steeds voor de ware belangen des volks alles in het werk stelt, het volk te beschermen, ja zelfs voor zijne gezondheid te waken. In de tweede plaats was het mij aangenaam te zien hoe onze talentvolle leeraar der veeartsenijschool dadelijk zijn rapport uitbragt over deze ziekte en over de wijze van genezing. Wel verre van mij dit rapport tegen te spreken, maar ik was eenigzins verwonderd er niet juist in opgegeven te vinden den oorsprong der ziekte en den naam der ziekte zelve. Beschouwen wij eens wat toch de oorzaak kan geweest zijn van het uitbreken dezer verschrikkelijke ramp voor onzen veestapel.</p>
	<p>In de eerste plaats hebben wij slechts terug te zien op de hooge temperatuur, welke dezen zomer kenmerkte, de ondragelijke hitte waarmede mensch en dier als het ware gekweld geweest zijn, zoodat bij beide het bloed door vele nadeelige zelfstandigheden gedeeltelijk is bedorven. Onze koeijen zijn in den zomer nacht en dag op het land, zonder eenige beschutting tegen hitte en kou. Voorzeker ware het in ons land te wenschen, dat op elk land eene loods ot schuur aanwezig ware en dat het vee tevens versch water kon vinden en niet, zoo als thans, genoodzaakt ware uit stinkende, bijna door hitte verdroogde sloten te drinken.</p>
	<p>De zware hitte en het gebruik van slecht water, zijn voorzeker de oorzaken der ziekte, daar het vee nu verstoken is geweest van zuiver drinkwater ten einde het bloed daardoor te kunnen verdunnen. De prikkelbaarheid des ligehaams werd verhoogd doordien het bloed door eene al te sterke uitwaseming der huid tegen natuurlijk verdikt werd en de omloop daarvan door de vaten werd vertraagd?, hetgeen ophooping in de fijnste bloedvaten, en tevens ontsteking veroorzaakt; nu komt daar bij, dat vele plantaardige zelfstandigheden in de sloten, waaruit het vee dronk in een staat van ontbinding verkeerden hetgeen ook zeer nadeelig op het dierlijk organismus moet werken. Met de wijze waarop door anderen het ontstaan dezer ziekte wordt opgegeven kan ik mij niet geheel vereenigen. Zoo het juist ware, dat zooals men onlangs meldde de ziekte door besmetting hier ware gekomen, voorzeker zij zou meerdere dieren die toen op de plaats der besmetting aanwezig waren, hebben aangestoken, doch ik houd het voor zeker dat de ziekte, al sluit men alle communicatie met andere plaatsen af, bij ons zoodra de temperatuur zal dalen, dat is koeler worden, bij veel vee zal ontdekt worden. Naar mijne bescheiden meening, zal dus het verbieden van in- en doorvoer weinig baten.</p>
	<p>Gaarne zoude ik mij bij het onderzoek van een afgemaakt rund willen overtuigen of wij hier niet met het miltvuur (eene der gevaarlijkste ziekten) te doen hebben en of het wel degelijk de veepest is. Ofschoon de kenteekencn dezer beide ziekten wel veel overeenkomst hebben, is er toch nog al een merkbaar verschil tusschen beide. Indien het zich mogt bevestigen, dat de bedoelde ziekte het miltvuur is , dat men dan toch vooral aan ieder, die met ziek vee omgaat, voorzigtigheid aanrade, wijl dikwerf het afmaken dezer dieren den dood der personen daarmede belast ten gevolge gehad heeft. Nu nog iets over het besluit om alle door de ziekte aangetaste runderen te dooden; ik geloof, dat men aldus een ware maar onnoodige slagting zal kunnen te weeg brengen, aangezien volgens mijne zienswijze vele zieke runderen kunnen worden genezen door aanwending van geschikte geneesmiddelen. Ik meen, dat in dezen de zuren eene belangrijke dienst zouden kunnen verrigten; wijl de dood van een levend wezen bij ziekte-gevallen meermalen door overmaat van zwavel ammonium in het ligchaam wordt veroorzaakt, welke oorzaak door znren kan worden weggenomen. Naar mijn inzien kan bij dergelijke gevallen het acidum tartaricum of het acidum sulphuricum belangrijke diensten doen, wijl beide zeer geschikt zijn de smetstof dadelijk te vernietigen. Het is daarom dat ik het aanwenden daarvan aan Heeren veeartsen in bedenking geef bij het behandelen van door de ziekte aangetast vee, terwijl het tevens als voorzorgsmaatregel kan gebruikt worden bij de dieren, die nog schijnbaar gezond zijn. Zoo vindt men b. v. in de geschiedenis opgeteekend, dat toen de pest zoo groote verwoestingen onaer de menschen aanrigtte, zij die zich aan het drinken van wijn te buiten gingen, gespaard gebleven zijn. Het was vermoedelijk de zure eigenschap van den wijn, die hen daardoor behoedde.</p>
	<p>Mogten deze opmerkingen door hen, die geroepen zijn voor onzen veestapel te waken, in overweging genomen worden. Door aan deze regelen in uw veel gelezen blad eene plaats te gunnen, welke ik alleen in het belang der maatschappij ter neder schreef, zult gij mij zeer verpligten.</p>
</text>
