<?xml version="1.0" encoding="UTF-8"?>
<text>
	<title>BUITENLAND. Engelsche Post.</title>
	<p>LONDEN, Vrijdag 8 September (des Avonds). H. M. de Koningin is heden voormiddag van hare buitenlandsche reis te Woolwich aangekomen en terstond naar Windsor vertrokken. — Men verneemt het overlijden van den generaal sir James Fergusson in 78-jarigen ouderdom. Gedurende de vele veldtogten, welke hij had bijgewoond, werd hij vijfmaal ernstig gekwetst. — De schout-bij-nacht sir Aug. Kuper, die met zooveel onderscheiding in de wateren van Japan heeft gediend, is gisteren aan boord van de Euryalus te Plymouth aangekomen. — Te Portsmouth zal een gedenkteeken ter herinnering aan het Engelsch _ransche vlotenfeest worden opgerigt. — Door middel van den telegraaf is hier berigt ontvangen, dat in den avond van 5 dezer te Konstantinopel een brand is uitgebroken, waardoor in weinige uren 2800 huizen, benevens een aantal openbare gebauwen en moskeeën, in de asch gelegd zijn. Ruim 22,500 personen zijn daardoor van huisvesting verstoken geraakt en hebben hunne bezittingen verloren. De opschudding en de verwarring in de stad waren onbeschrijfelijk groot. Volgens gewoonte ontbrak het aan genoegzame middelen, en vooral aan water, om den brand met kracht te keer te gaan. Bij het afzenden der laatste tijdingen was men echter het vuur aan alle kanten meester, tenzij de wind mogt opsteken. Om in den nood der talrijke hulpbehoevenden te voorzien, was terstond eene inschrijving bij de meergegoede en gespaarde ingezetenen geopend. De assurantie-maatschappijen hier te lande zijn bij deze ramp zwaar betrokken. — Bij de executie van King, die wegens moord op den luitenant Clutterbuck te Trellamore veroordeeld was, heeft zich het geval voorgedaan, dat ter besparing der kosten aan den benl, de uitvoering van het vonnis werd opgedragen aan een gevangene, die zich van zijne taak zoo gebrekkig kweet, dat de veroordeelde onder eene langzame marteling is bezweken.</p>
	<p>— In eene te Huil gehouden vergadering der geneeskundige commissie is de aandacht gevestigd op het vervalschen van de uit Nederland komende gist. Van de 7000 mandjes, die elke veertien dagen daar worden aangevoerd, zijn nu laatstelijk&apos; 123 mandjes weggeworpen als ongeschikt voor gebruik. —In den Times leest men: Blijkens de handelsberigten uit New- Vork duurde de in den zomertijd gewone flaauwheid in de handelszaken er nog voort. De discussie over het bestaande belastingstelsel werd in de dagbladen voortgezet, en lieden, wier gevoelen veel gezag heeft, beweerden dat de instandhouding van &apos;dat stelsel tot repudiatie der staatsschuld zou leiden. Intusschen hoorde men nergens nieuwe en betere belastingsplannen voorslaan, en da vrijhandelspartij, die alleen den uitweg uit de finantiele moeijelijkheden zou kunnen aanwijzen schijnt nog maar eene kleine minderheid in de Vereenigde Staten te zijn. Een gunstig verschijnsel is de toenemende toevloed van landverhuizers. In de eerste drie weken van Augustus waren er ruim 17,000 aangekomen. Velen van hen vertrekken dadelijk naar het Zuiden, om er bij het veldbedrijf werk te zoeken. Daaronder waren 200 Zweden, geheel onbekend met de taal, en 100 _ 200 Polen. Of deze lieden, die spoedig het stemregt erlangen voor de betaling der kosten van eenen voorbijgeganen oorlog zullen ste_men, is zeer twijfelachtig.</p>
</text>
