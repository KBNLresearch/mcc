<?xml version="1.0" encoding="UTF-8"?>
<text>
	<title>CHOLERA.</title>
	<p>Do door de wetenschap erkende algemeene voorbehoedmiddelen tegen de cholera, zoo als: zindelijkheid, versche en vooral zuivere lucht, gezond onbedorven voedsel, eene matige, geregelde en als zoodanig gewone levenswijze, het vermijden van neerdrukkende gemoedsaandoeningen, waartoe vooral ook de angst en vrees voor die ziekte behoort, en van uitspattingen, waaronder niet alleen het misbruik, maar zelfs het matig veel gebruik van sterken drank genoemd moet worden en meer dergelijke, zijn voor ieder passend en genoegzaam algemeen bekend. Er zijn buitendien nog bijzondere voorbehoedmiddelen, die echter niet voor allen passen on dus het raadplegen van een geneeslieer vorderen. Tot deze behooren vooral de ijzer- en staalmiddelen.</p>
	<p>Het is hier de plaats niet om over het veelzijdig nut van verschillende ijzerbereidingen uit te weiden, het zij genoeg te doen opmerken, dat het staal een uitmuntend versterkend middel is, dat de cholera bij vosrkeur de door uitspattingen verzwakte individuen treft, en dat het staal voor laatstgenoemden een uitmuntend genees- en in dit geval dus tevens voortreffelijk voorbehoedmiddel kan zijn, terwijl het buitendien nog voor zoo vele anderen hoogst nuttig en zelfs voor gezonden byna onschadelijk werkt.</p>
</text>
