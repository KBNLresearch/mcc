<?xml version="1.0" encoding="UTF-8"?>
<text>
	<title>CORRESPONDENTIE.</title>
	<p>C. verneemt algemeen, dat het opstijgen van den Heer Nadar met zijn luchtballon //Ie Géant&quot; op Maandag 11 Sept aanst., en niet op Zondag den lOden Sept. gelijk vroeger was gemeld, het gevolg is van de weigering van de betrokken stedelijke autoriteit, om voor de opstijging op Zondag vergunning te verleenen. Wanneer die weigering het gevolg is van eene petitie, die dezer dagen ter teekening heeft gelegen, en waarbij enkele Amsterdamsche dompers en oude besjes, versterkt door een hoopje bewoners van hofjes, zich tegen de opstijging op Zondag hebben verzet, zou hij dit ten zeerste betreuren. De publieke opinie toch noemt het eene schande, en eene grove onregtvaardigheid tevens, dat de autoriteit zich door zulke petitien laat influenceren, om aan den Heer Nadar te weigeren wat aan anderen, zijn het dan ook geene luchtreizigers, wordt toegestaan. C. kan volstrekt niet begrijpen, waarom de Zondag meer ontheiligd wordt door het opstijgen met een luchtballon, dan door het geven van concerten, die tegen betaling voor een ieder toegankelijk zijn. Het gevolg van die willekeurige weigering zal nu zijn, dat slechts zeer enkelen het altijd belangwekkende schouwspel zullen kunnen genieten, want de Heer Nadar, die er waarschijnlijk bezwaar in zag, in eene koopstad als Amsterdam vóór den afloop der kantooruren zijne werkzaamheden te beginnen, heeft nu de vulling bepaald ten twee ure en de opstijging ten vijf ure, doch nu zullen zeer velen door de alsdan invallende beurs- en etensklok verhinderd worden vulling of opstijging of beide bij te wonen. Buitendien wordt, door de opstijging op een werkdag in plaats van op_ een Zofidag te bepalen, de arbeidende klasse van de gelegenheid beroofd, om, al is het ook uit de verte, genot te hebben van het niet-alledaagsche schouwspel. De belangstellenden, zoowel als de Heer Nadar, zullen dus bij de geheel ongegronde weigering lijden. C. uit ten slotte de hoop, dat de Heer Nadar zich alsnog tot de betrokken autoriteit zal wenden, met het verzoek op Zondag 10 Sept. op te stijgen. Mogt dan het stedelijk bestuur tot beter inzigt komen , dan zou tevens het uur der opstijging zóó bepaald kunnen worden, dat een ieder in de gelegenheid wordt gesteld de opstijging bij te wonen. (Wij hebben een aantalstukken, in denzelfden geest geschreven, ontvangen, die wij na de plaatsing van het bovenstaande meenen te kunnen ter zijde leggen.) ~\__ j- [Red.]</p>
	<p>R. vraagt of het dagelijkse- bestuur niet zou evergaan tot het beperken of verbieden van den invoer van pruimen en ander ooftseort van geringe hoedanigheid, of wel een neer streng toezigt deed houden, dat alleen rijpe, eetbare en gave vruchten ten verkoop werden aangeboden. Steller vermeent dat zulks hoog tijd wordt met het oog op de dreigende vreeselijke ziekte, terwijl almede de kermis voor de deur staat, gedurende welke zoo menig door schreeuwen on drinken verhitte tong in het nuttigen van bovengenoemd ooft lafenis zal zoeken. Al gaf Amsterdam in deze het voorbeeld eens, niemand zou het wraken.</p>
</text>
