<?xml version="1.0" encoding="UTF-8"?>
<text>
	<title>Duitsche Post.</title>
	<p>WEENEN, 24 Sept Prins Frederik der Nederlanden heeft gisteren ochtend een afscheids-bezoek afgelegd bij den Keizer, morgen vertrekt de prins vroegtijdig naar zijn kasteel Mnskau in Silezie. — De Keizer is gisteren naar Ischl gereisd, alwaar hij twee weken zal vertoeven; gedurende zijne afwezigheid zal de aartshertog Karl Ludwig met de leiding der zaken zijn belast. — De Raad van State vervult hier sedert geruimen tijd eene zeer zonderlinge rol: er is geen enkel wets-ontwerp in behandeling bij den raad en van het jongste manifest ontving hij een afschrift, toen bedoeld document reeds was uitgevaardigd.</p>
	<p>— Uit Napels wordt berigt, dat voor eenige dagen aldaar in het Fondotheater voor de eerste maal is opgevoerd de Faust van Gounod. De opera is met buitengewonen bijval ontvangen. Mej. Fanny Sadowsky, die de partij van Margaretha bij die gelegenheid voordroeg, heeft oen triomf behaald, gelijk zelden is verworven. Opmerkelijk is het, dat genoemde zangeres reeds meer dan 40 jaren telt.</p>
	<p>BERLIJN , 26 Sept. (des Ochtends). Men beweert dat de regering weldra zal overgaan tot het verbieden van verscheidene Duitsche dagbladen , welke in het buitenland woiden uitgegeven. Dergelijke maatregel kan door het kabinet zeer spoedig worden genomen, want er behoeft slechts om eenigerlei reden eene veroordeeling tegen dergelijk blad ie zijn uitgesproken, om het te brengen onder de bepalingen der vigerende drukperswet en er zijn regtbanken, welke zeer gaarne in den geest der regering handelen.</p>
	<p>_ — Men verneemt dat de Koning Donderdag van hier vertrekt om zich naar Baden-Baden te begeven, alwaar hij Vrijdag namiddag wordt verwacht.</p>
	<p>— De minister zu Eulenburg begeeft zich heden naar Sleeswijk. — De Heer Morrier, tweede secretaris der Engelsche ambassade alhier, begeeft zich in kwaliteit van eersten secretaris naar Athene.</p>
	<p>— In de geschutfabrieken heerscht eene bijzondere levendigheid. Men vervaardigt een voldoend aantal stukken getrokken geschat, om al de Pruisische vestingen te wapenen. De kosten worden op vele millioenen thaler berekend, welke de regering voorloopig uit de schatkist zal nemen. Of het Huis der Afgevaardigden deze uitgaaf later zal goedkeuren, daarover bekommert het ministerie zich voorloopig niet. — De Flensburger Nord-Deutsche Zeitung deelt een uitvoerig overzigt mede van de toespraak door den gouverneur-generaal van Sleeswijk tot de ambtenaren gehouden. Daarin wordt o. a. met nadruk gewezen op den pligt der ambtenaren om zich te onthouden van alle kuiperij en verzekerd dat geen grondgebied van het gemeenschappelijke vaderland, hoe gering eok, zal worden vervreemd. Het hierop betrekkelijke gedeelte dier toespraak luidde aldus. //Wie dergelijke denkbeelden koestert pleegt in zekere mate verraad jegens zijn vaderland Sleeswijk-Holstein. Met bet bloed der Pruisische soldaten zijn Duppel en Alsen veroverd; zij stichten thans vestingwerken in uw land, waardoor zij het, indien het wordt gevorderd, met hun bloed zullen verdedigen. Met mijn lijk zal ik de mij toevertrouwde aarde nog dekken. De Duitsche nationaliteit moet regtvaardig handelen jegens de Deensehe, de Deensche behoort dit te doen jegens de Duitsche; beide staan niet vijandig tegenover over elkander.&quot;</p>
	<p>— In de zitting, gisteren door het Folkething te Kopenhagen gehoudeu, heeft de zoogenaamde boerenpartij, door toeval de meerderheid hebbende , met 29 tegen 28 stemmen den predikant Birkodal tot tweeden vice-president der kamer benoemd. De naam van den Heer Birkedal is dezer dagen zeer bekend geworden, dewijl gemelde predikant uit zijne betrekking is ontzet. Tot vice-president is herkozen de Heer Hansen.</p>
	<p>— Op 18 dezer is do jonggeboren zoon van Prins Oscar van Zweden in het zomerpaleis van Drottingholm gedoopt in tegenwoordigheid van het gansche hof; hij heeft de namen ontvangen van Engenius Napoleon Nicolaas en draagt den titel van hertog van Nerica. — Volgens officiële opgaven beDben in Volhijnie van 1 Junij tot uit. Aug. jl. 78 branden gewoed; van deze zijn, naar men thans reeds weet, 33 aan kwaadwilligheid toe te schrijven. —Te Diffna, in het gouvernement Wilna, ontstond brand in het militaire kleedermagazijn. Een schildwacht in het gebouw staande, wilde zijn post niet verlaten, niettegenstaande de brand derwijze toenam, dat aan g.en blusschen meer kon gedacht worden. Eindelijk klom een onderofficier met eene ladder naar de plaats waar de schilwacht stond, loste hem af en verliet daarop met hem het magazijn, waarbij zij aan het grootste gevaar waren blootgesteld. De Keizer heeft aan den schildwacht cene gouden, aan den onderofficier eene zilveren medaille geschonken met een toepasselijk opschrift versierd, voor de trouwe vervulling van hunnen pligt.</p>
	<p>FRANKFORT, 26 Sept. Volgens mededeelingen uit Wiesbaden , heeft de Tweede Kamer het besluit genomen, dat de speelbank aldaar moet worden opgeheven, dewijl het heil des lands dit vordert. Den gepriviligeerden pachter d.r bank zal het vrijstaan _ schadeloosstelling van den staat te vorderen voor het verlies dat hij door dien maatregel zal lijden.</p>
	<p>— Gisteren hield het hoofdcoraité van het groot Duitsche Reform- Verein ter dezer stede eene zitting. Het besluit is genomen om alle krachten in te spannen, ten einde hertog Friedrich op den troon van Sleeswij k-Holstein te stellen. Tegen de inhechtenisneming van den Hr. May eene schending van het regt, werd krachtig geprotesteerd. — Uit Baden Baden wordt gemeld, dat de Koningin der Nederlanden, incognito reizende onder den naam van gravin van Baren, zich naar Badenweiler heeft begeven, om hare zuster, de gravin Neipperg aldaar af te halen, ten einde te zamen eenigen tijd in eerstgemelde stad te vertoeven.</p>
	<p>— Koning Ludwig I van Beijeren heeft het klooster Sch&amp;ftlarn aangekocht , ten einde het door benedictijner monniken te doen betrekken. — In Rijn-Beijeren wordt tot heden van den nieuwen tabaka-oogst uitsluitend in aardgoed gehandeld; de prijs is gemiddeld 9 a 10 fl. per centenaar. Men verwacht bij het gunstige warme weder goede prijzen.</p>
</text>
