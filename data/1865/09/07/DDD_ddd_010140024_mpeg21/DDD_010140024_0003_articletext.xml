<?xml version="1.0" encoding="UTF-8"?>
<text>
	<title>CORRESPONDENTIE.</title>
	<p>X. herinnert zich nog, dat voor eenige jaren hier ter stede sprake was van de oprigting van eene algemeene slagtplaats in verband met de nieuw op te rigten veemarkt en betreurt het, dat de ontwerpers van eene zoo hoogst nuttige instelling niets meer van zich laten hooren. Naar hij verneemt heeft het gemeentebestuur van Rotterdam besloten tot de oprigting van een abattoir en wanneer dus hier niet bij tijds hasden aan het werk worden geslagen , zal onze zusterstad ons weder voorgaan. Het is te hopen, dat de heerschende veeziekte een spoorslag te meer moge zijn, om het eenmaal opgevatte denkbeeld te verwezenlijken.</p>
	<p>Eenige bewoners van de Heerenmarkt, aan de levendige zijde, verzoeken hen, die willen zien, welk een smeerboel eene olie- en petrolenmaffaire voor eene geheele buurt kan veroorzaken, als de stoep en keldertrap van en de straat vóór een olie-pakhuis niet behoorlijk schoon gehouden wordt, eens een kijkje in hunne buurt te komen nemen, overtuigd zijnde, dat men geheel voldaan de markt zal verlaten. Wanneer nu een voorbijganger, toen hunne buurt eens door olie als overstroomd was, zóó met hen begaan was, dat hij daarover zijne deelneming in de Amstelstem van 5 Aug. 11. kenbaar maakte, wat mogen zij dan wel niet al van den geachten burgervader verwachten , als Z.Ed. Achtb. deza lezende, verneemt, wat een reden tot klagen één buur aan eene geheele buurt kan geven. De commissaris van policie, 2de sectie, kan bevestigen wat al tal van klagten daarover bij zijn Edel Gestr. zijn ingeleverd geworden. Ook mogen zij niet onvermeld laten, dat eenige knechts, in hunne buurt werkzaam, geen verschil schijnen te kennen tusschen den muur van het Herst. Lnth. Weeshuis en een urinoir; het onderscheid daar tusschen is groot, doch het onaangename en onwelvoegelijke voor hen nog grooter.</p>
</text>
