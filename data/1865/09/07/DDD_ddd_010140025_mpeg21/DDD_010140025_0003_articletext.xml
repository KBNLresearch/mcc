<?xml version="1.0" encoding="UTF-8"?>
<text>
	<title>Fransche Post. PARIJS, Maandag 4 September.</title>
	<p>De Keizerin is eerst Zaturdag avond van Neufchatel teruggekomen; zij bragt Prinses Anna Murat mede onder geleide van Dr. Liebrich, per telegraaf uit Biarritz ontboden, waar hij geroepen was door maarschalk O&apos;Donnell, die den beroemden oogarts wilde raadplegen over eene operatie, welke Mevr. O&apos;Donnell in den afgeloopen winter ondergaan heeft. Hoewel Dr. Liebrich Prinses Anna in een ernstigen toestand gevonden heeft, gelooft hij te kunnen verzekeren, dat zij buiten gevaar is en dat het gelukken zal haar volkomen te genezen. Wat de beide andere gekwetste dames betreft, zij zijn nog niet kunnen vervoerd worden, doch men hoopt dit binnen weinige dagen te kunnen doen; zij zijn onder behandeling van Dr. Nelaton. De toestand van den bediende boezemt ernstiger vrees in. Algemeen wordt de moederlijke bezorgdheid hoog geroemd, die de Keizeiin voor de gekwetsten heeft aan den dag gelegd.</p>
	<p>— Men verzekert dat de kosten der verpleging van de gekwetste personen uit &apos;s Keizers gevolg te Neufchatel, 30,000 fr. daags beloopen. — Gisteren is een detachement honderd gardes naar Biaritz vertrokken om er dienst te doen tijdens het verblijf aldaar van den Keizer en de Keizerin.</p>
	<p>— De markies de Lavalette bevindt zich heden te Fontainebleau; morgen wordt daar een kabinetsraad gehouden.</p>
	<p>— De depêches van den gezant te Washington ontvangen zijn bevredigender dan te voren. De Heer de Montholon heeft met president Johnson eene bijeenkomst gehad, waarin deze zich gunstig jegens Frankrijk uitliet en tevens in gematigde bewoordingen over Mexico sprak. — De Heer de Jouvenel, in der tijd candidaat der oppositie te Parijs, zal zich bij de verkiezing in het departement Oise candidaat stellen. — Het getal der voorstanders van de decentralisatie neemt toe, niettegenstaande de democraten en de half-officiele organen deze rigting der publieke opinie naar vermogen blijven bestrijden. Men verwacht eene belangrijke verplaatsing van prefecten, waarna de minister de Lavalette een verlof van ééne maand zal bekomen.</p>
	<p>— In het museum van het Louvre is een zilveren standbeeld, levensgroote van Napoleon Bonaparte in het costuum van leerling der militaire school te Brienne geplaatst. Het beeld is vervaardigd &apos;door den Heer Louis Rochet, alhier en is een geschenk van Keizer Napoleon 111.</p>
	<p>— Heden is het Bste en laatste deel van de nieuwe en geheel omgewerkte Biographie des Musiciens, door den Heer Fétis, in het licht verschenen. Het is het omvangrijkste werk van dien aard, hetwelk bestaat en levert het bewijs der veelzijdige kennis van den auteur , ofschoon ook hier en daar onjuistheden voorkomen.</p>
	<p>— In de departementen, waar de veeteelt een voornaam middel van bestaan der bevolking is , heeft men met groote bekommering vernomen, dat de veepest zich heeft geopeubaard in Engeland en Nederland. Men vreest, dat ingeval de ziekte zich in het noordelijke Duitschland vertoont, Frankrijk niet zal gespaard blijven. — Het spoorweg-ongeluk nabij Bordeaux is van ernstiger aard geweest dan de eerste berigten deden vermoeden. Een jonge Spanjaard heeft een been gebroken, eene dame heeft een voet ontwricht, de Heer v. Eadewitz, attaché bij de Pruisische legatie, heeft de hand gekneusd. Volgens de jongste berigten uit Italië is het niet onwaarschijnlijk dat de algemeene verkiezingen zullen worden uitgesteld. — Er is eprake van eene leening van 75 millioen, welke de Onderkoning van Egypte wenscht te sluiten, en welke hier bij aanzienlijke kapitalisten veel bijval vindt. — De Schah heeft besloten om eene aanzienlijke marine op te rigten. Voorloopig zijn 50 millioen frs. tot dat doel bestemd. Met scheepsbouwmeesters in Frankrijk zijn onderhandelingen aangeknoopt.</p>
</text>
