<?xml version="1.0" encoding="UTF-8"?>
<text>
	<title>Duitsche Post.</title>
	<p>WEENEN, 21 Sept. Blijkens den heden bekend gemaakten staat der nationale bank was de voorraad munt en mnntmateriaal fl. 116,700,188; het bedrag der portefeuille fl. 88,118,761 (zijnde fl. 1,108,513 meer dan de vorige opgave), en dat der in omloop zijnde bankbilletten fl. 349,261,235, (fl. 1,274,670 meer.) De beleeningen zijn verminderd met fl. 521,000* De belegging op hypotheek is vermeerderd met fl. 1,104,200.</p>
	<p>— De Croatisch-Slavonische landdag zal bijeenkomen op 10 October, de Zevenbergsche op 19 November, de Hongaarsche op 10 December. De landdagen der Duitsch Slavische provinciën worden bijeengeroepen op 23 November. — üit Belgrado wordt onder dagteekening van 18 dezer het volgende gemeld : Vorst Michael heeft aan al de staatkundig veroordeelden, betrokken in het proces van Maistorovics en consorten, aannestie verleend. Onder dezen bevindt zich ook de president van het Hoog-Gere°tshof, de Heer Philipovics, en die leden van de regtbank, welke tegen het uitdrukkelijk bevel van vorst Michael en van den minister van justitie, de beklaagden vrijspraken uit gebrek aan bewijs en daarvoor zelven werden aangeklaagd en veroordeeld wegens hoogverraad. Maistorovics e. s. hadden, naar men vermoedt, het plan om den troon van vorst Michael omver te werpen en vorst Aiexander Karageorgewitsch in zijne plaats te benoemen. Men zegt dat de invloed der Fransche regering vorst Michael heeft overgehaald tot het verleenen der amnestie.</p>
	<p>BERLIJN, 23 Sept. (des Ochtends). Ook de Norddeutsche Allg. Ztg. verzekert, dat het door sommige bladen medegedeelde berigt betreffende het staken van den aanleg van rijkswerven, enz., te Kiel, ongegrond is. De reis van den minister van oorlog en marine naar Kiel heeft integendeel ten doel gehad, om den aanleg dier werken te bespoedigen. — Na de groote parade bij Merseburg had een diner van militairen plaats, waarbij de Koning een toast instelde op het 4de legercorps. De bevelvoerende generaal van Schak beantwoordde dien toast en zeide daarbij o. a., dat toen bij genoemd corps de tijding werd vernomen dat de Koning zelf zich zou gaan overtuigen van hetgeen de vlijt van het corps had tot stand gebragt, een luid gejuich werd vernomen waarbij alle tot het corps behoorende manschappen instemden. Wat echter van meer belang is te achten, zijn de geest van onderwerping, de onbegrensde gehoorzaamheid, de tucht, de trouw en gehechtheid van het corps jegens zijnen Koning en Heer; het is slechts het onderdanig werktuig in de hand zijns meesters en nimmer zal een enkel man van het corps zich tegen den wil van dien meester verzetten. Geen soldaat zal er bij het corps gevonden worden, die niet met vreugde zijn leven geeft voor zijnen Koning; het laatste woord van den stervenden soldaat zal zijn: voor mijnen Koning en meester!</p>
	<p>— De redactie van den hier verschijnenden/Socz&apos;a. _D_mo/b-a&lt; verklaart in het N°. van 19 dezer, dat de geregelde verzending van haar blad eene onmogelijkheid is geworden, ten gevolge van de handelwijzo der policie van Berlijn. Deze heeft namelijk N°. 147 van het blad, ofschoon niet op dit, maar slechts op de eerste en tweede oplage van N°. 146 beslag was gelegd, gisteren avond van het postkantoor laten halen en eerst zoo laat terugbezorgd, dat de verzending niet meer kon geschieden. Ten gevolge van dezen maatregel moest het bedoelde N°. 24 uren zonder verzending aan het postkantoor blijven liggen.</p>
	<p>— Het door sommige Pruisische regtbanken aangenomen beginsel, dat een dagblad voor iedere bijdrage tot de geschiedenis des tijds even verantwoordelijk zijn zou als ware die van de redactie zelf afkomstig, is nu weder toegepast op een dagblad van Koningsbergen, wegens het opnemen der bekende circulaire van lord Russell. Zoo doende wordt het eiken Pruisischen staatsburger onmogelijk gemaakt den gang der wereldgebeurtenissen te volgen. Daarbij komt nog dat in dit opzigt met tweederlei maat wordt gemeten, zoodat ministeriële en feodale bladen, bij voorbeeld , op het feest der afgevaardigden te Keulen betrekkelijke stukken onbelemmerd hebben medegedeeld, voor de mededeeling waarvan andere dagbladen in regten vervolgd zyn. — Te Koningsbergen is eenige dagen geleden de uitgestrekte suikerraffinaderij der Heeren Pollack geheel vernield door een brand , die in het achtergebouw was ontstaan, hetwelk door den meubelfabriekant Malinowski tot berging van meubelen en ruwe materialen werd gebruikt en daarmede geheel was opgevuld. De vlammen vonden nog verder voedsel in een aantal vaten spiritus, door een nabij wonend distillateur in andere lokalen van het gebouw geborgen. De snelle verspreiding der vlammen geeft aan het vermoeden van brandstichting voet. In vele jaren woedde te Koningsbergen geen zoo hevige brand.</p>
	<p>— Ten behoeve van de veiligheid der zeevarenden aan de Pommorsche kust, zal aan het Smolsiner strand, noordwaarts van het Dolgenmeer, op een der hooge duinen een vuurtoren worden opgerigt. — Uit Eckernförde wordt gemeld, dat, ep bevel van generaal von Manteuffel, gouverneur van Sleeswijk, ten spoedigste een begin za) worden gemaakt met het aanleggen van vestingwerken in de nabijheid van Sonderburg en op de hoogten van het Sundewitt.</p>
	<p>— Na de erkenning dat Lauenburg veel goeds genoten heeft onder het bestuur der Koningen van Denemarken, en de voorspelling, dat dit goede onder het Pruisische bestuur nog aanmerkelijk zal toenemen, besluit &apos;de Provincial Correspondenz een artikel over dat onderwerp met den volgenden wensch : «Moge God het hertogdom Lauenburg, hetwelk thans verbonden is met Pruisen, voortdurend zegenen, en moga het bestuur van onze vorsten ook daar eene bron van welvaart en voorspoed worden, gelijk dat bestuur zulks is in al de landen, die reeds sedert jaar en dag in steeds wassenden omvang zijn toevertrouwd aan den ster» ken sehepter der Hohenzollern.&quot;</p>
	<p>— De Zeidler&apos;sche Correspondenz zegt het volgende: Men schijnt liet in het Westen te betreuren, dat de Russische regering eene afwachtende houding heeft aangenomen. Heeft men ook misschien gedacht aan da mogelijkheid, om eene Europesche combinatie in het leven te roepen tegen de Duitsche groote mogendheden ? Is dit zóó, dan heeft men vergeten, dat de Russische regering zich nimmer heeft ingelaten met eene politiek, welke in omhaal van woorden haar eenig welbehagen vindt. De aanhangers van dergelijke politiek zijn niet zoo ver te zoeken. De staatslieden van zekere middenstaten zijn daarvan do groote helden, ei» hoe meer zij met hunne illusien schipbreuk lijden op den daadwerkelijken loop der gebeurtenissen, des te meer zijn zij er op uit, om zich daarvoor schadeloos te stellen door een beroep op het buitenland en dooide ondersteuning van eene tusschenkomst der Westersche mogendheden. — Hot artikel in het officieuse Journal de St. Petersbourg over do kwestie der hertogdommen, waarvan per telegram een uittreksel is medegedeeld, laat duidelijk genoeg gevoelen, dat de Russische regering alles behalve ingenomen is met hetgoen de groote Duitsche mogendheden gedaan hebben, al acht zij zich ook niet geroepen zich daarmede te bemoeij en. — De Moskowskija Wltdomosti, het bekende orgaan der exclusief Russisch nationale partij, wijst er op, dat na de onderdrukking van den opstand in Polen, in plaats van het Russische het Duitsche element zich daar meer en meer uitbreidt. Verscheidene gronden, vroeger aan Polen behoorende, zijn aan Duitschers verkocht, en er worden voor de Duitsche aankomelingen vele scholen opgerigt, waardoor het Russische element in I&apos;olen meer en meer verdrongen wordt. Het blad spoort de regering; aan om de noodige maatregelen daartegen te nemen.</p>
	<p>FRANKFORT, 23 Sept. De dagorde voor de beraadslagingen va ij het derde Duitsche handelscongres, dat overmorgen wordt geopend, ii thans door de commissie bepaaldelijk vastgesteld. Die dagorde omvat zoo talrijke en gewigtige onderwerpen, dat het moeijelijk is te begrijpen, hoe deze allen grondig zullen kunnen, worden onderzocht gedurende den tijd yan slechts drie dagen, welke voor de beraadslagingen is bepaald. : In de eerste plaats komen, na het uitbrengen van een verslag nopens den arbeid der commissie, ter tafel het verslag wegens het sluiten van handelsverdragen van het tolverbond met Rusland, Italië en Zwitserland; wijziging van de handelswetgeving van het tolverbond; behandeling van de kwestie van den in- en uitvoer in de zeehavens; de consulaten; gelijkmatig port in het gebied der Duitsch-Oostenrijksche postvereeniging voor brieven, pakken, geldverzendingen, enz.; algemeene Duitsche wetgeving op de verzekeringen, enz. — In sommige bladen is dezer dagen verzekerd, dat Oostenrijk ditmaal niet zou worden vertegenwoordigd op het Duitsche handelscongres. Dit berigt is ongegrond. Vier Oostenrijksehe steden zullen hare afgevaardigden zenden, namelijk Weenen, Triest, Lintz en Gratz. Pruisen zendt afgevaardigden uit 29 steden, Beijeren uit 14, enz. — Men heeft thans de bevestiging ontvangen van het gerucht, dezer dagen uit Karlsruhe medegedeeld, dat in het Badensche kabinet eene wijziging heeft plaats gehad. Het is zeker, dat de tegenwoordige Badensche gezant aan het hof te Weenen, de baron von Edelsheim, den minister-president, den Heer von Roggenbach, zal vervangen. — Prins Richard Metternich heeft met zijne echtgenoot en kinderen het slot Johannisberg verlaten en zich begeven naar het slot Königswarth, in Bohemen. Hij zal daar slechts korten tijd vertoeven en in het begin der aanstaande maand naar Weenen vertrekken. Naar men zegt, is de waarschijnlijkheid van eene wijziging van het Oostenrijksehe kabinet, ten gevolge waarvan prins Metternich de portefeuille van buitenland- &apos; sche zaken zou aanvaarden, weder veel verminderd. Zeker is het, dat Keizer Frans Joseph geenszins geneigd is, om de staatkundige rigting te volgen van prins Metternich, die gestemd is voor eene toenadering tot de Westersche mogendheden. Veeleer is hij persoonlijk gestemd voor : een innig verbond met Pruisen en deze rigting schijnt tegenwoordig te ; Weenen bepaaldelijk de bovenhand te hebben. — Er schijnt toch werkelijk eene circulaire te bestaan van prins , Gortschakoff aan de diplomatieke vertegenwoordigers van Rusland in I het buitenland, betreffende de overeenkomst van Gastein. In dit stuk j wordt het leedwezen uitgedrukt over het tot stand komen eener over- I eenkomst, waardoor de Verdragen worden geschonden; prins Gortschakoff beschpuwt dit als eene gebeurtenis van hoog belang, omdat daardoor verwikkelingen kunnen ontstaan, welke Pruisen en Oostenrijk wel eens niet bij magte zouden kunnen zijn, te beteugelen. De toon der circulaire is overigens gematigd en verzoenend, in vergelijking met dien, welke in de circulaires van de Heeren Dronin de Lhuys en Russeli wordt aangeslagen. — De Europe beweert, dat indien de kok Ott of eenig ander burger een Pruisisch militair om het leven had gebragt of daarvan verdacht was gehouden, hij ongetwijfeld dadelijk in verzekerde bewaring zou zijn gesteld, en niet uit de gevangenis zou zijn ontslagen, dan nadat zijne onschuld zonneklaar was gebleken. Volgens haar zijn de Berlijnsehe regerings-organen dan ook niet opregt, wanneer zij beweren. dat graaf zu Eulenburg&apos;s stand in de maatschappij niet van invloed is geweest op zijne voorloopige invrijheidstelling. Voor het overige noodigt de Europe die bladen uit, zich de behandeling te herinneren, welke wedervaren is aan Dr. May, den Altonaschen dagblad-redacteur. Deze zit, zegt zij, sedert zes weken achter slot, alhoewel hij niemand om het leven heeft gebragt, en het zelfs niet bekend is, van welk misdrijf men hem beschuldigt. —De Russische zaakgelastigde te Dresden, de Heer W. von Kotzebne, is naar men verneemt voor de zending te Karlsruhe bestemd- Rusland zal voortaan bij het Saksische hof weder worden vertegenwoordigd door een gezant, namelijk den graaf Bludow, thans gezant bij het Grieksche hof. — In de nabijheid van Herbesthal heeft in den ochtend van 17 dezer een duel plaats gehad, waarbij een der duëllisten, een Poolsehe graaf, doodelijk in de borst werd getroffen. Ds aanleiding tot het tweegevecht was dat de graaf zich ongunstig had uitgelaten over eene tooneelspeelster, wier talent door den anderen hoog werd geschat. i _</p>
</text>
