<?xml version="1.0" encoding="UTF-8"?>
<text>
	<title>Fransche Post. PARIJS, Vrijdag 15 September.</title>
	<p>Volgens den Moniteur hebben de Keizer en de Keizerin heden ochtend te Biarritz het bezoek ontvangen van den hertog van Mecklemburg-Strelitz en van de groothertogin Catharina. — Het berigt, dat er te Biarritz eene soort van diplomaten-congres zal gehouden worden, is ongegrond. De Heere Stoute vertrekt naar Munchen en de Heer v. Bismarck zal eerst omstreeks de helft van October te Biarritz komen.</p>
	<p>— Volgens de Temps zal de lang besproken ministerieele wijziging op 14 October, den gedenk lag van den slag van Jena, tot stand komen. Tevens zal de Keizer op dien dag aan Frankrijk eenige der vrijheden teruggeven, welke sedert 1851 daaraan ontnomen werden. Dit berio-t vindt evenmin geloof als dat, volgeus hetwelk op 14 October een protest der Fransche regering tegen het verdrag v__u Gastein zal worden openbaar gemaakt.</p>
	<p>— De minister van buitenl. zaken de Heer Dronyn de Lhuys bevindt zich thans te Godesberg bij Bonn. — Gisteren avond ten 6 ure is het stoffelijk overschot van den generaal de Lamoricière aan het station van den noorder-spoorweg alhier aangebragt, begeleid door den schout-bij-nacht de Montagnac, schsonbroeder van den overledene en twee geestelijken. Alle clericale notabiliteiten waren aan het station aanwezig, waar zij om het stoffelijk overschot van den generaal nederknielden, terwijl Mgr. van Amanthon een De Profundis aanhief.</p>
	<p>Het tijdschrift l&apos;Authographe, dat van de gelegenheid heeft gebruik gemaakt om een brief van Lamoricière over te drukken over de Romeinsche kwestie, is op last van het bestuur niet verspreid mogen worden. In dat schrijven, dat de dagteekening van 27 Nov. 1848 draagt, wordt hulde gebragt aan Lodewijk Napoleon, omdat hij in de Romeinsche aangelegenheden dezelfde staatkunde volgde, welke generaal Cavaignac voorstond. Men begrijpt dus de reden van het verbod niet.</p>
	<p>— Men verzekert, dat de Heer Pereire met Spanje eene overeenkomst heeft aangegaan, om voor het einde des jaars eene leening van 125 millioen ten behoeve der Spaansche regering tot stand te brengen. —Er zal een nieuw blaadje uitkomen, getiteld: l&apos;Evénement, als concurrent van le Petit Journal. Het zal een feuilleton opnemen: /.De vrijwilligers van het Noorden; episode uit den Amerikaanschen oorlog, door den graaf van Parijs!&quot; Men kan zich verzekerd honden, dat de regering zal zorg dragen, dat het niet wordt uitgegeven met den naam des auteurs.</p>
	<p>— De gebroeders Davenport hebben gisteren eene soiree gegeven, ¦waarin zij het spiritisme hebben laten rusten en gevolgelijk gewone goocheltoeren hebben verrigt. — De maire van Sury-en-Comtat heeft geweigerd om het stoffelijk overschot van het ond lid der wetgevende vergadering, den Heer Duché, die te Brussel in ballingschap is overleden, in gewijde aarde te laten begraven, omdat die heer bij laatsten wil bevolen had, dat de geestelijkheid niet bij zijne ter aardebestelling tegenwoordig mogt zijn. De minister van eeredienst echter heeft den maire bevolen den Heer Duché op de algemeene begraafplaats te laten begraven. — Het berigt dat te Nizza de cholera is uitgebroken mist allen grond. De gezondheidstoestand is er uitmuntend; de sterfte is er geringer dan in andere jaren tijdens de groote hitte. — De France meldt naar luid van berigten uit Rome, dat de Paus in zijne eerstvolgende allocutie de Italiaansche kwestie niet bespreken zal. — Bij gelegenheid der begrafenis van prins Jozef Bonaparte is een gebruik bekend geworden, dat van oudsher te Rome bij de ter aarde bestelling van hooge personen bestaat. Nadat de overledene in zijne laatste rustplaats is nedergelegd, verschijnt zijn hofmeester in het costuum der 15de eeuw en vraagt, met eene diepe buiging: //Heeft Uwe Hoogheid nog iets te bevelen ?&quot; Daar de doode niet antwoordt, roept de hofmeester den koetsiers toe : //Gij kunt naar huis rijden want Zijne Hoogheid heeft geene bevelen gegeven.&quot; — De berigten uit Konstantinopel omtrent de choJera luiden gunstig. Langs den geheelen Bosporus had men slechts 20 ziektegevallen daags.</p>
</text>
