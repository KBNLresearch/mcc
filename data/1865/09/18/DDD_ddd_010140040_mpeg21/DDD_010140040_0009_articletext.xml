<?xml version="1.0" encoding="UTF-8"?>
<text>
	<title>LAATSTE BERIGTEN.</title>
	<p>LONDEN, 16 Sept. Berigten uit New-York van 6 Sept. melden dat in het Zuiden het vermoorden van negers bleef aanhouden. De generaal Slocum heeft een verbod uitgevaardigd tegen het organiseren van milicien , die ton doel hebben om de guerillabenden in Mississippi te vernietigen en heeft eene algemeene aflevering van wapens bevolen. De staat blijft vooreerst onder militair bestuur. In Tennessee duren de onlusien voort. De aartsbisschop Kenrick weigert aan de Fenians de sacramenten, omdat zij een opstand in lerland willen bewerken en Engeland en Amerika op onwettige wijze tegen elkander opruijen. Voortdurend hebben talrijke bijeenkomsten van fenians plaats, met het doel om geld en wapens bijeen te zamelen. De president Johnson heeft den gezant van Columbia verzekerd, dat de regering der Vereenigde Staten steeds op vredelievende wijze de belangen der Amerikaansche republieken zal bevorderen.</p>
	<p>De staatsschuld der Unie bedroeg op 1 Sept. 2757 millioen dollars, zijnde eene vermeerdering gedurende de afgeloopen maand van 436,000 dollars. Het berigt, dat de Heer Bright eene uitnoodiging heeft ontvangen om naar Amerika te komen, .wordt tegengesproken. Volgens&apos; berigten uit Mexico hebben de Franschen Chihuahua bezet. Juarez i 3 naar Bl Paso gevlugt en zal eerlang naar het gebied der Vereenigde Staten gedrongen worden.</p>
</text>
