<?xml version="1.0" encoding="UTF-8"?>
<text>
	<title>MENGELINGEN. DE LOCOMOTIEF EN DE BAAN DOOR DERGELIJK WERKTUIG AFGELEGD.</title>
	<p>In verband met de werking der machine, welke meer dan eenig ander in den tegenwoordigen tijd strekt om afstanden te bekorten, ja als het ware to doen verdwijnen; om het leven in zeker opzigt te verlengen, dewijl het ons in de gelegenheid stelt veel meer te verrigten dan vroeger binnen een gelijk tijdsbestek, in verband met dat gewigtige werktuig, de locomotief, zijn allerlei berekeningen gemaakt. Onder deze worden er gevonden, welke inderdaad geschikt zijn om de belangrijkheid der rol te doen uitkomen, die de locomotief thans in onze maatschappij vervult.</p>
	<p>Het laat zich reeds vooraf verstaan, dat hierbij in de eerste plaats en bovenal sprake moet zijn van de afstanden, door bedoeld werktuig binnen zekeren tijd afgelegd. Beschouwt men de uitkomsten bij de eenvoudigste beschouwingen verkregen, dan wordt men nog meer getroffen door deze resultaten dan men vooraf had ondersteld. Wij zullen eenige dier berekeningen mededeelen nit de menigte, welke hier en daar wordt aangetroffen.</p>
	<p>Gewoonlijk kan een goed geconstrueerde locomotief gedurende 14 jaren worden gebruikt, indien geene ongelukken zijn leeftijd gewelddadig verkorten. En welke afstand heeft hij binnen dien tijd afgelegd? In een jaar doorloopt het onvermoeide stoomros een afstand van 28,000 Nederlandsche mijlen, en binnen den tijd van 14 jaren groeit deze afstand aan tot een totaal van 392,000 Nederl. mijlen.</p>
	<p>Dewijl de omtrek der ganscke aarde, in ronde cijfers, mag geschat worden op 40,000 mijlen, volgt daaruit dat een locomotief in den regel per jaar een afstand doorloopt bijna gelijk aau de lengte der lijn, welke de aarde omspant. Gedurende zijn levensduur zal een locomotief derhalve een afstand afleggen, voldoende om hem tien malen rondom de aarde te doen wandelen.</p>
	<p>Maar hoa snel de afstanden worden afgelegd door den locomotief, niettemin zouden er volgens den hier gebezigden maatstaf niet minder dan 514 jaren worden gevorderd, om een spoorweg van het eene tot het andere einde te doorloopcn, welks lengte gelijk stond aan den afstand , die de zon vam de aarde scheidt.</p>
	<p>Men berekent dat de vaste ster, welke het digtst bij onze aarde staat, nog zoo ver van haar is verwijderd, dat men naar de genomen berekening 514,000,000 jaren zou behoeven om haar te bereiken! Welk eene verbazende massa coak of steenkolen zouden noodig zijn, om eene voldoende hoeveelheid stoom te erlangen, ten einde een zoo langen weg af te leggen. Gemiddeld genomen, behoeft een locomotief per Nederl. mijl 12 Nederl. pond coak, namelijk 8 pond voor een gewonen passagierstrein en 18 pond per goederentrein. Een locomotief derhalve, welke den spoorweg van Parijs naar Marseille, ter lengte van 863 Nederl. mijlen afloopt, verbruikt met een passagierstrein in 16 uren 6904 Ned. pond brandstoffen, of 433 Nederl. pond per uur. Voor de reis rondom de aarde zal een locomotief niet minder dan ongeveer 321,000 pond brandstoffen behoeven.</p>
	<p>Maar welke hoeveelheid zou men noodig hebben tot het afleggen der reis naar de zon, aangenomen dat derwaarts een horizontaal aangelegde spoorweg tot stand kon komen ? Hiertoe zou vereischt worden eene hoeveelheid van 117,103,648 Ned. pond brandstoffen, in geval de togt per passagierstrein werd afgelegd. Wilde men doorrijden tot aan de naastbij geplaatste vaste ster, dan was de benoodigde hoeveelheid brandstoffen niet minder dan 117,103,648,000,000 Ned. pond coak of a 32 Ned. pond per mnd gerekend, een aantal van 3,659,489,000,000 mudden coak.</p>
</text>
