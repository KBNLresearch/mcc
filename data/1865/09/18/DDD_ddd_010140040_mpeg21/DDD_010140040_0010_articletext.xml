<?xml version="1.0" encoding="UTF-8"?>
<text>
	<title>TELEGRAMMEN. (REUTER&apos;S OFFICE.)</title>
	<p>BRUSSEL, 17 Sept. De Indépendance deelt den inhoud mede eener depêche van graaf Russell over de zaak der Elvehertogdommen. Daarin wordt gezegd dat het verdrag van 1852 door de overeenkomst van Gastein geheel is ter zijde gesteld; men had het regt te verwachten, dat, wanneer verdragen alzoo worden vernietigd, men althans de gezindheid der bevolking van Duitschland, de wenschen der bewoners van de hertogdommen en de meening der meerderheid van den Bond zou hebben geraadpleegd, maar alle oude of nieuwe regten, gegrond op eene plegtige overeenkomst tusschen vorsten of op eene duidelijke verklaring van den volkswil, zijn met voeten getreden; alleen het gezag der magt is geraadpleegd en erkend; geweld en verovering zijn de eenige grondslagen van het verdrag van Gastein. Graaf Russell betreurt diep de aldus aau den dag gelegde minachting der beginselen van bet volkenregt en van de wettige aanspraken des volks.</p>
</text>
