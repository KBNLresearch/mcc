<?xml version="1.0" encoding="UTF-8"?>
<text>
	<title>VERVOLG DER NIEUWSTIJDINGEN AMSTERDAM, Maandag 18 September.</title>
	<p>Gisteren avond deden zich in het Paleis voor Volksvlijt twee orchesten hooren, het eene onder directie van den Heer Coenen in de grooto zaal, het andere, de kapel van het 3e regement dragonders, in den tuin. Daar hot heerlijkst weder deze feestviering begunstigde, was do golegenheid den talrijken bezoekers aangeboden, om in den tuin frissche lucht en koelte te vinden, hoogst aangenaam, zoodat zij een bij uitstek genotvollen avond doorbragten. Beide orchesten zullen morgen avond weder in het Paleis werkzaam zijn.</p>
	<p>In het Casino geeft het gezelschap der Bouffes Anversois (waarvan wij reeds toen het zich voor eenige weken in Diligentia deed hooren, gesproken hebben), soirees musicales, welke toeloop en bijval verwerven. Zoowel de solo&apos;s als ensemble-stukken worden goed uitgevoerd; onder de vele artisten, die zich onderscheiden, noemen wij in do eerste plaats den Heer Philippe en echtgenoot, welke, telkenmale dat zij optreden, uitbundige toejuichingen verwerven. De volksconcerten, welke dit gezelschap Dingsdag, Donderdag en Zaturdag voornemens is te geven , zullen voorzeker druk bezosht worden.</p>
	<p>Het prov. geregtshof in Noord-Holland heeft op heden bekrachtigd het vonnis der Arrondissements regtbank te Amsterdam, dd. 21 Febr. 1865, waarbij 11. J. F. Wenninck, ter zake van gewelddadigheid tegen een bedienend beambte ter gelegenheid van het waarnemen zijner dienst is veroordeeld tot eene maand eenzame opsluiting en in do kosten.</p>
</text>
