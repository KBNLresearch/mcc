<?xml version="1.0" encoding="UTF-8"?>
<text>
	<title>CORRESPONDENTIE.</title>
	<p>Een fabriekarbeider klaagt over het betrekkelijk -gering getal stadsuurwerken in de hoofdstad, over de onevenredige verdeeling daarvan en vooral over den gebrekkigen toestand van vorscheidene dezer uurwerken. Zoo staat het speelwerk op de Westerkerk sedert drie jaren roerloos stil, terwijl het slagwerk sedert acht weken zijne stem heeft verloren en de wijzers schijnen vastgeroest te zijn. Intusschen moet juist dit uurwerk tot leiddraad strekken voor de talrijke arbeidersbevolking in de buurt waar hot staat en lijden de arbeiders dikwijls aanzienlijke schade, wanneer zij buiten hunne schuld te laat op het werk komen.</p>
	<p>Een bewoner der Geldersche Kade heeft met genoegen gezien dat thans aldaar de nieuw uitgevondene baggermachines in werking zijn gekomen, waarvan hij de beste resultaten verwacht, wegens dea spoed, waarmede die gracht is gereinigd. Hij kan echter niet begrijpen waarom twee volle schuiten met. die uitgebaggerde stoffen den geheelen Zondag, niettegenstaande Zaturdag zulk eene drukkende hitte heerschte, in die gracht zijn blijven liggen, ofschoon de werklieden me&apos; de uitbaggering belast, reeds Zaturdag ten 5 ure den arbeid gestaakt hebben, en de schuiten naar het nabij gelegen IJ hadden kunnen vefvoeren.</p>
</text>
