<?xml version="1.0" encoding="UTF-8"?>
<text>
	<title>CORRESPONDENTIE.</title>
	<p>Op de aanmerking van C, voorkomende in het Handelsblad van 5 dezer, wegens het niet verleende verlof aan den Heer Nadar, om met zijnen luchtballon op Zondag te mogen opstijgen, moet ik toch ons gemeentebestuur trachten te verdedigen. Buiten en behalve de dompers, besjes en de bewoners en bewoonsters der hofjes, is nog een groot deel van Amstels bewoners de meening toegedaan, dat wij menschen hier op de wereld nog iets anders te doen hebben, dan te werken en te slooven, te eten en te drinken en allerlei vermaak en genot na te jagen, velen die meenen dat een dag in de week toch wel niet te veel is om bijzonder te denken aan eene hoogere geestelijke bestemming en ons in meer innige gemeenschap te brengen met den Almachtige Bestuurder van het heelal en tevens den liefderijken Bestuurder vau ons lot en leven. Mogt C. daaraan twijfelen, dan kan hij zich daarvan overtuigen, door zich op de straten te begeven des Zondags bij het uitgaan der onderscheidene bedehuizen. Dat nu het stedelijk bestuur eerbied toont te hebben voor het godsdienstig gevoel ven zoo velen, acht ik prijselijk. Godsdienstzin aan te kweeken, niet te verstoren, is toch de roeping van ieder bestuur, te meer daar geschiedenis en ondervinding beiden het leeren, dat zonder godsdienst noch voor het volk , noch voor eenig individu eenig waar geluk mogelijk is. G. [Wij meenen omtrent dit stukje te moeten opmerken , dat G. te veel en daarom niets bewijst. Indien toch zijne stellingen opgingen zou elke openbare vermakelijkheid op den Zondag moeten verboden zijn. Zoo ver gaat intusschen ons bestuur niet. Er worden op verschillende plaatsen concerten toegelaten, waartoe een ieder tegen betaling van den gestelden entreeprijs toegang heeft. Het bijwonen der opstijging van een luchtballon mag zeker eene even onschuldige uitspanning worden genoemd als het bijwonen van een concert of matinee musicale en daarom zijn wij het met C. eens, dat de weigering van de door den Hr. Nadar gevraagde vergunning, om met zijn ballon op Zondag op te stijgen, is onregtvaardig. Wij gelooven dit te maer, omdat de opstijging zou plaats hebben op een veld buiten eene der poorten van de stad en dus de godsdienstoefening in geen der kerken had kunnenjstoren. Red.]</p>
</text>
