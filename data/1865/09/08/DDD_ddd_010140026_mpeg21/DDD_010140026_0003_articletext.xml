<?xml version="1.0" encoding="UTF-8"?>
<text>
	<title>Fransche Post. PARIJS, Dingsdag 5 September.</title>
	<p>De groothertog van Baden heeft heden te Fontainebleau afscheid genomen van den Keizer en de Keizerin.</p>
	<p>— De graaf Walewski heeft het kasteel van Louveriennes gekocht, afkomstig uit de nalatenschap van den maarschalk Magnan. — Dr. Nelaton is gisteren van zijn tweede bezoek te Neutch&amp;tel teruggekeerd. De toestand der gekwetste dames is bevredigend, maar zij kunnen nog niet vervoerd worden.</p>
	<p>— De Heer Bloome is van zijne reis naar Bordeaux teruggekeerd. Deze diplomaat, die schoonzoon is van den Heer v. Buol Schauenstein, zal eerlang naar Munchen vertrekken, om zijn gezantschapspost aldaar weder te aanvaarden.</p>
	<p>— Men is hier zeer verstoord dat graaf Eulenburg, de moordenaar van den Fransehman Ott, magtiging heeft verkregen, om de manoeuvres van zijn regement bij te wonen.</p>
	<p>— Gedurende de maand Augustus jl. hebben 152 faillietverklaringen plaats gehad.</p>
	<p>— Sedert Donderdag jl. is de Köln.&apos; Zeitung te Parijs niet meer uitgegeven; dus is het blad vijf maat achter elkander in beslag genomen. De redenen daarvoor zijn onbekend.</p>
	<p>— De bisschop van Örleans, mgr. Dupanloup, zal een zeer belangrijk boek in het licht geven, waaraan hij sedert een twintigtal jaren arbeidt, een werk namelijk over de opvoeding. — Uit Lyon is niets naders vernomen. De tooneel-directeur Raphael Felix, tegen wien de storm gerigt was, is, naar men zegt naar eene naburige stad gevlugt. Men verwacht, dat het stedelijk bestuur van Lyon pogingen zal aanwenden om hem te bewegen het contract, dat hij met de stad heeft, vrijwillig op te zeggen. — Den 3den dezer zijn te Marseille 35 en den 4den tot 2 ure des namiddags 34 personen aan de cholera overleden. — De hertog van Chaitres, tweede zoon van wijlen den hertog van Orleans, is op het congres te Bern verschenen, om eene verhandeling voor te dragen ter gunste der decentralisatie. Eenige Fransche republikeinen, als Garnier-PagC3, Clamageran en Floquet hebben toen het congres verlaten; andere Fransche notabiliteiten begroetten den prins,onclerhiel- zich gcruimen tijd mot hem en vonden iv den kleinzoon van Lodewijk Philips een gunstig, verlicht man van uitgebreide kennis. — Het dagblad Vltalie voert een oorlogzuchtigen toon ten aanzien van Oostenrijk, hetwelk vooral opmerking verdient, omdat het wordt geschreven onder den invloed van het ministerie van buitenl. zaken. Te Florence is men mede overtuigd, dat het tractaat van Gastein in een naauw en onmiddellijk verband staat met de Italiaansche aangelegenheden. Sommigen voorspellen eene coalitie tegen Italië; anderen daarentegen den afkoop van Venetië. Do tijd zal leeren wat hiervan is. Allen zijn inmiddels overtuigd,, vooreerst dat gewigtige gebeurtenissen op handen zijn, en verder dat het status quo niet lang kan duren. — Prins Amadeus van Savoye heeft, alvorens zich naar Meudon te begeven, een uitstapje naar Madrid willen maken, tot bijwoning van de stierengevechten. Hij bevindt zich nog in de Spaansche hoofdstad. — Prins Joseph Bonaparte, die in 42jarigen ouderdom te Rome is overleden, mnntte uit door de hoedanigheden van geest en hart. Hij was geheel vrij van eerzucht. Voor zijn huwelijk had Keizer Napoleon het oog op hem geslagen om hem tot zijn opvolger te kiezen, maar de moeder van den prins, dochter van Joseph Bonaparte, voormalig Koning van Napels en Spanje, verzette zich zoo stellig tegen dit ontwerp, dat men er van moest afzien. Prins Joseph aanbad zijne moeder. Sedert haren dood, in Augustus 1854, heeft hij geen dag verzuimd om een prachtigen bloemruiker op haar graf neder te leggen. — De prefect van Ancona heeft onlangs aan de 58 overige prefecten in Italië een brief gerigt, om de openbare instellingen van liefdadigheid in alle provinciën uit ie noodigen zich ieder met twee weeskinderen te belasten, welker beide ouders aan de cholera bezweken waren. Reeds hebben 14 zoodanige instellingen aan die roepstem gehoor gegeven, en sommigen zelfs aangeboden de zorg voor vier, in stede van twee weezen, op zich te nemen.</p>
	<p>—■ De roover Moufia is te Monteforte, in het Napelsche, gedood geworden door een jong meisje, en wel in het huis harer ouders , met wie hij aan tafel zat. Men heeft aan de heldin ..e som van 425Q francs doen toekomen, als zijnde de prijs op het hoofd desbandiets gesteld. — De Koning en de Koningin van Portugal zullen niet enkel Italië en Frankrijk bezoeken, maar waarschijnlijk daarna ook aan Spanje een bezoek brengen. — De bekende Daoud pacha, Christelijk gouverneur van den Libanon , heeft volgens den Moniteur zijn ontslag ingediend, omdat hij van de Porte niet de scheiding van het bestuur in den Libanon van dat te Beyruth kon verwerven</p>
</text>
