<?xml version="1.0" encoding="UTF-8"?>
<text>
	<title>Fransche Post. PARIJS, Maandag 14 Augustus.</title>
	<p>Prins Napoleon heeft gisteren te Havre den zeil- en roei-wedstrijd bijgewoond en te dier gelegenheid een prijs van 3000 frs. uitgeloofd voor den wedstrijd van stoomjagten. — Heden heeft aan het ministerie van buitenlandsche zaken de uitwisseling plaats gehad der ratificatien van de internationale overeenkomst betreffende de telegraafdienst. Daarna zijn tusschen den Heer Dreuin de Lhuys en Dr. Kern de ratificatien uitgewisseld van het postverdrag tusschen Frankrijk en Zwitserland. — De Fransche gezant te Weenen, de hertog de Grammont, wordt hier verwacht.</p>
	<p>— De Heer von Budberg is hier teruggekeerd om de telegrafische conventie to onderteekenen en het diner bij te wonen, door den minister v^n buitenl. zaken te geven. De prins Metternich bevindt zich nog altijd ter dezer stede. — Op het veld van Mars hield de maarschalk Canrobert heden eene wapenschouwing over het leger van Parijs en de keizerlijke garde. Het commando werd gevoerd door den maarschalk Regnauld de St. Jean d&apos;Angély _en de generaals Bourbaki en d&apos;AUonville. Bij hunne terugkomst in de kazernen werden de troepen op wijn onthaald. — De generaal Desvaux, onder-gouverneur van Algerië, is in het kamp van Chalons aangekomen. Hij is overbrenger van een uitvoerigen arbeid over de kolonie, vervaardigd door de verschillende generaals , die in de provinciën van Algerië bevel voeren, en onder opzigt van den hertog van Magenta. Bij voortduring dus is de Alserijnsche kwestie het voornaamste onderwerp der bemoeijingen van de keizerlijke politiek. — Men verkeert steeds in de verwachting, dat onze minister van marine en de eerste lord der Engelsche admiraliteit te Cherburg toespraken zullen houden, die weerklank zullen vinden op staatkundig gebied. ■— De tegen morgen avond in gereedheid gebragte illuminatie zal bijzonder fraai zijn. Op het plein de la Concorde, en van daar tér weêrzijie van do Champs-Elysées, tot aan den grooten triumfboog, zijn tusschen de 800 en 900 bronzen candelabres opgerigt, voorzien van 19 armen elk, en aan elkander verbonden door guirlandes van gasbuizen. De marmeren fonteinen op het plein der Madcleine-kerk zijn reeds heden versierd met kostbare bloemen.</p>
	<p>— Een boer bevond zich dezer dagen bij zijn procureur om hem te spreken over een geschil dat hij had met zijn buurman. Terwijl hij hier mede bezig was , hoorde men onder een blad papier, dat op den lessenaar van den procureur lag, een geregeld geluid gelijk aan dat hetwelk eene muis maakt, wanneer zij aan papier knaagt. Door den togt werd werkelijk een blad ligtelijk bewogen; ongetwijfeld bevond zich daaronder eene muis. De boer bukt met voorzigtigheid, vat zonder gedruisch te maken zijn klomp, heft hem op, slaat hem plotseling neder en ziet het gouden horologie van den procureur, welks getik aan het geknaag eener muis was toegeschreven, was plat geslagen. — Den Bsten Augustus heeft het hof van assises alhier een echtgenoot vrijgesproken, die met voorbedachten rade een moordaanslag gepleegd heeft tegen den minnaar van zijne vrouw. Nadat hij namelijk van deze eene volledige schnlderkentenis had ontvangen, had de beleedigde echtgenoot, Lapierre genaamd, onder belofte van zijno volkomen vergiffenis, haar weten te overreden om. met zijne voorkennis, haren minnaar, zekeren Daubanton, buitenshuis tot eene bijeenkomst uit te soodigen, en toen Daubanton op het bepaalde uur, des avonds laat, verschenen wa 3 op de hem aangeduide eenzame plaats, had Lapierre, die hem aldaar opwachtte, hem met een moordtuig drie steken in den rug toegebragt, die slechts bij toeval niet doodelijk geweest zijn. De jury heeft in aanmerking genomen, dat Lapierre een man was van smetfeloozen levenswandel, terwijl de verleider zijner vrouw gebleken is een trouweloos en slecht menseh te zijn. — De regtbank van Aix heeft uitspraak gedaan in de zaak van het spoorweg-ongeluk bij Rognac. De onder-stationschef Joseph Bernard, Gorlier, spoorweg-wachter, en de Heer Rouxville, stationschef te Rognac, zijn veroordeeld, de eerste tot 15 maanden gevangenisstraf en 300 frs. boete, de tweede tot 6 eu de derde tot 2 maanden gevangenisstraf. Lecca, de conducteur van den trein, is vrijgesproken. — In de gemeente Bergères, kanton Bar-sur-Aube, zijn bij de jongste verkiezing negen vrouwen tot leden van den gemeenteraad gekozen. De maire heeft onmiddellijk zijn ontslag ingediend. — Het dorp les Vieillards in Savoye is geheel in de asch gelegd. Binnen eenige uren waren vijftig iuizen met al den oogst en het veevoeder, dat reeds binnen was gebragt, eene prooi der vlammen. — Volgens een blad van Florence zullen de regeringen van Italië, Spanje, Frankrijk en Groot-Brittannie met Marokko in onderhandeling treden omtrent de regelen, welke moeten worden in acht genomen voor de regelmatigheid en de zekerheid der procedures in te stellen tegen Marokkaansche onderdanen, die zich schuldig maken aan aanrandingen tegen de onderdanen van genoemde mogendheden.</p>
	<p>— Brieven uit Rome melden, dat het bevel om 3000 man aan te werven, gegeven is door den kardinaal secretaris van staat, zonder dat de minister van oorlog, Mgr. de Merode, zich daarmede heeft vereenigd, die ontevreden is dat in het gegeven bevel geene sprake is van dc vermeerdering der sterkte van het bataljon zouavcn. Die aanwervingen geschieden niet om het effectief des legers te vermeerderen, maar om de bestaande kaders aan te vullen.</p>
	<p>— De cholera neemt te Ancona sterk af. Sedert het begin der ziekte lot 12 Aug. was het aantal sterfgevallen 781. De Nazione bevat een telegram uit Pazzio meldende, dat te San Severo acht choleragevallen hebben plaats gehad. Van den 9den op den lOden stierven daar zeven cholerazieken. Te San Neranco zijn ook zes menschen aan dc cholera overleden. De overheden op Sicilië hebben den last ontvangen om alle schepen, welke van het Italiaansche vasteland komen, aan quarantaine te onderwerpen. — Uit Napels wordt gemeld, dat de 43,000 penningen en munten, waaruit de verzameling van den ridder Sant Angelo bestaat, aangekocht zijn door de Fransche regering, voor eene som van 250,000 frs.</p>
</text>
