<?xml version="1.0" encoding="UTF-8"?>
<text>
	<title>Belgische Post. BRUSSEL, Donderdag 10 Augnstus.</title>
	<p>De Senaat heeft gisteren eene bijeenkomst gehouden ter afdoening van eenige spoedeischende wetsontwerpen. De Heer Fortamps verlangde - dat de senaat in de volgende jaarszitting het wetsontwerp in behandeling neme, houdende herziening van het strafwetboek. Dit voorstel werd door vele leden ondersteund.</p>
	<p>— De Koning zal zich Maandag naar Ostende begeven. — De hertog van Brabant vertrekt heden naar het kamp van Beverloo. — Toen de hertog en de hertogin van Brabant gisteren van het kasteel te Laeken naar het spooswegstation reden, geraakten de paarden van het rijtuig, waarin zij gezeten waren, op hol; het rijtuig stiet tegen een paal bij de brug van Laeken en werd gedeeltelijk verbrijzeld; de jager, die achter op het rijtuig stond, werd op den grond geworpen en bekwam eenige kneuzingen, welke echter niet ernstig zijn. De hertog en de hertogin zetteden te voet den weg voort. — De Koningin van Engeland is gisteren avond ten 7 ure te Antwerpen gearriveerd. Zij werd bij hare aankomst door het koninklijk gezin en eene talrijke menigte begroet. Zij heeft onmiddellijk de reis naar Duitschland voortgezet.</p>
	<p>— De Belgische staatsspoorwegen en telegrafen hebben gedurende de 6 eerste maanden dezes jaars ontvangen 16,764,208 frs. 49 e., zijnde 743,459 fr. 78 e. meer dan over gelijk tijdvak in 1864.</p>
</text>
