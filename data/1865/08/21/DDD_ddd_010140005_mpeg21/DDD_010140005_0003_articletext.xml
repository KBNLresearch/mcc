<?xml version="1.0" encoding="UTF-8"?>
<text>
	<title>Fransche Post. PARIJS, Donderdag 17 Augustus.</title>
	<p>Men verzekert, dat het keizerlijk gezin zich reeds den 26den dezer van Fontainebleau naar de Pyreneën zal begeven. — De Kroonprins is naar Fontainebleau teruggekeerd, waar de Keizer en de Keizerin den 2lsten dezer worden verwacht.</p>
	<p>— Prins Napoleon heeft zich met zijne gemalin naar het kasteel Meudon begeven, waar hij tot het laatst der maand zal vertoeven, om zich vervolgens naar zijn landgoed Prangins bij Genève te begeven. — De minister Duruy vertrekt om eene reis te doen naar Bourgondie; hij gaat er de abdy van Cluny bezigtigen, waar hij eene industrieschool wil vestigen.</p>
	<p>— De Heer de Lavalette heeft eene circulaire tot de prefecten gerigt, om hun te gelasten de presidenten der algemeene raden uit te noodigcn geene staatkundige redevoeringen uit te spreken. Er zullen er echter wel onder die presidenten zijn, die zich weinig aan het consigne storen, zoo als b. v. de Heer de Persigny, die de gelegenheid wel niet zal laten voorbijgaan om eene redevoering te houden.</p>
	<p>— De hertog de Grammont, Eransch gezant te Weenen en de Heer Benedetti, gezant te Berlijn, zijn hier aangekomen. — Abd-el-Kader is uit het kamp van Ch&amp;lons alhier teruggekeerd, hoogst tevreden over de onderscheiding, waarmede hij door den Keizer bejegend is.</p>
	<p>— Nubar pacha, die eene nieuwe Egyptische leening, waarschijnlijk met het huis Oppenheim, wenscht te sluiten, is hier aangekomen. — Aan het college de Eranee is een leerstoel der organische chemie toegevoegd; de Heer Berthelot is tot professor daarvan benoemd.</p>
	<p>— De twist naar aanleiding van het drama les Deux Soeurs vanden Heer Em. de Girardin duurt nog altijd voort. Men verwacht, dat een duel er het einde van zal wezen.</p>
	<p>_- De France meldt dat heden 4 a 500 man troepen te st. Nazaire zijn ingescheept; hunne bestemming is Mexico. — Te Lyon heeft een groot aantal metselaars den arbeid weder gestaakt , omdat de bazen de verleende concessien weder hebben ingetrokken. — Dezer dagen sprak men van het voornemen van den H. Stoel tot het doen van nieuwe aanwervingen. Nu zegt de Italië een brief van iemand ontvangen te hebben, die, in de tuiform der pauselijke zouaven, en als zoodanig dienst doende, drie mannen der rooverbende van Pejuchello geworven heeft. Indien de Paus op die wijze soldaten aanwerft , zal hij een vreemdsoortig leger verkrijgen.</p>
</text>
