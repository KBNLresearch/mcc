<?xml version="1.0" encoding="UTF-8"?>
<text>
	<title>CORRESPONDENTIE.</title>
	<p>A. meent dat de bewoners van het Koningsplein, vooral die van de drukke zijde, in hunne zaken zeer benadeeld zijn. Door het verhoogen van het middenplein zijn de rijtuigen en karren verpligt tusschen de huizen en het middenplein te rijden en aldus worden de wandelaars verdreven, die gewoonlijk voor de huizen wandelden, zoodat nu de winkeliers hunne uitstallingen wel achterwege kunnen laten, want van het verhoogde voetpad kan niemand iets zien. A. meent dat het nog te verhelpen zoude zijn door een verhoogd voetpad voor de huizen te maken tot zooverre de klinkers strekken, want daarover mag volgens policie-verordening niet gereden worden.</p>
	<p>Eenige ingezetenen van Amsterdam hebben met onverdeelde sympathie in de jong3te nommers van het Algemeen Handelsblad gelezen, de even juiste als bescheidene aanwijzingen van de velerlei bedroevende verschijnselen , die voor iederen wandelaar door Nederlands hoofdstad zijn waar te nemen en blijk geven van totale veronachtzaming der eenvoudigste lessen van de gezondheidsleer. Zij wenschten de aandacht der leden van den gemeenteraad nadrukkelijk te vestigen op de verschillende, in die artikelen ter sprake gebragte misbruiken en bij dezen ten ernstigste aan te dringen op stappen tot verbetering. Ofschoon de gchrijver hun onbekend is, vinden zij in bedoelde Ingezonden Stukken zoo volkomen en met zooveel klem wedergegeven , wat reeds sedert jaren het onderwerp van hunne gesprekken uitmaakte, dat zji het doeltreffend zouden achten, een adres tot den Gemeenteraad te rigten, waarin wordt verklaard, dat de ondertcekenaren van oordeel zijn dat de schrijver den vinger juist op de wonden heeft gelegd en de Raad derhalve eerbiedig, doch met den meesten aandrang wordt verzocht handen aan het werk te slaan, om door krachtdadige, zij het dan ook des noods, kostbare middelen, de vele opgesomde grieven te doen verdwijnen in het waarachtig belang van de gezondheid der inwoners. Wanneer deze zienswijze gedeeld wordt, zou het den inzenders hoogst aangenaam zijn dat mannen van iets hoogeren stand op de maatschappelijke ladder het initiatief namen en dusdanig eenvoudig adres ter teekenin&lt;* werd nedergelegd. Zij stellen nog vertrouwen genoeg in het gezond verstand, om niet te zeggen in het egoïsmus hunner stadgenooten, om niet te twijfelen of een dergelijk adres zoa spoedig door honderde handteekeningen worden bekrachtigd. Zij vormen zich geene illussien van de uitwerking, doch vleijcn zich toch dat de uitgedrukte meeniüg van velem welligt eenigen invloed moge uitoefenen op onzen Gemeenteraad.</p>
</text>
