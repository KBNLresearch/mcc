<?xml version="1.0" encoding="UTF-8"?>
<text>
	<title>WATERBURY, DE SPION DER GECONFEDEREERDEN.</title>
	<p>De wegwijzer Waterbury, die dezer dagen door een zamenloop van tragische omstandigheden den dood gevonden heeft, bezat een dier krachtige karakters, welke door groote gebeurtenissen in het licht treden; hij herinnerde aan Harvey Eirch, den held van den schoonen roman van Cooper: De Spion. Niet minder wakker dan dapper en schrander, drong hij de legerplaatsen der Noordelijken binnen, stelde alle waakzaamheid te leur en ontkwam aan elke vervolging. Gedurende den geheelen zomer van 1864 heeft bij onophoudelijk in de door de Noordelijken bezette linien van den James-River tot aan Petersburg rondgezworven. De Yankees droegen daarvan kennis en bespiedden hem met de grootste inspanning, maar het mogt hun nooit gelukken hem te vangen. De generaal Lee , aan wien hij de grootste diensten bewees, koesterde geene mindere genegenheid voor hem dan Washington voor Harvey Birch. Sjln den loop der maand December kwam Waterbury, gekleed als een soldaat van het Noorden, bij de voorposten van het legercorps van generaal Meade aan; hij deed zich voor als William Firman, soldaat bij het lste reg. cavallerie van Pennsylvanie. Daar dit regement destijds op verkenning uit was, was niemand over zijne opgaaf verwonderd, en een soldaat van het 61ste regement van Massachussets, Isaac B. Noble, ontving bevel hem naar zijn regiment terug te geleiden. Waarschijnlijk had Waterbury mondelinge aanwijzingen en geen geleide verwacht. Zijn toestand werd hoogst gevaarlijk ; het was duidelijk dat zijne vermomming zou uitkomen en hij zag reeds de galg in het verschiet. Onder voorwendsel dat hij door hevige dorst gekweld werd, verkreeg hij van Noble vergunning bij eene bron uit te rusten, en terwijl de Van kes zijne dorst leschte, ontrukte Waterbury hem zijn geweer; hij zette het hem op de borst en dreigde hem bij het geringste geluid neer te schieten; Nobel hield zich onmiddellijk stil. Gedurende den geheelen nacht trokken de spion en zijn gids door struiken en langs moerassen voorbij de voorposten der Noordelijken, zonder ergens de aandacht der schildwachten te wekken. Tegen den morgen namen zij een weinig rust; daarna zette Waterbury zijn togt voort, welken hij den geheelen volgenden dag met de grootste voorzigtigheid vervolgde , want hij vreesde voor de vliegende colonnes der cavallerie van Greig, die het geheele land doorkruisten.</p>
	<p>Tegen den avond werd de waakzaamheid van dsn Zuidelijken wegwijzer iets minder, en hij hield met zijn gevangene in een digt bosch halt. Afgemat van vermoeijenis, verteerd van angst, waren de krachten van Waterbury uitgeput, en hij zag zich gedwongen de voortzetting zijner vlugt tot op den volgenden dag uit te stellen Nobel ging op den grond liggen en veinsde in diepen slaap te vallen. Uren lang bewaakte Waterbury hem met het geweer in de hand, maar eindelijk behaalde de natuur de overhand op zijne zorg voor het behoud van zijn leven; hij gleed ter aarde en viel in diepen slaap. Dit oogenblik was door Noble voorzien; deze was wakker blijven liggen; zonder gerucht te maken stond hij op, nam zijn wapen weder in bezit, zette de tromp op de borst van den wegwijzer en gaf vuur. Waterbury loste zelfs geene I zucht.</p>
	<p>Dit was het einde van het leven van een solelaat, een weinig bekend strijder voor de zaak van het zuiden, wiens toewijding zelfs niet aarzelde of verzwakt werd door het vooruitzigt van als misdadiger met de koord gestraft te worden.</p>
</text>
