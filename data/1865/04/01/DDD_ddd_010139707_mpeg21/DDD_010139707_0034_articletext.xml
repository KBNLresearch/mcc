<?xml version="1.0" encoding="UTF-8"?>
<text>
	<title>LAATSTE BERIGTEN.</title>
	<p>LONDEN, 30 Maart. Volgens den bekend gemaakten staat van de bank is de voorraad van munt en muntmateriaal met 50363 £, het bedrag der in omloop zijnde bankbilletten met 377,825 £ vermeerderd: De rekening-courant der schatkist is met 359,559 £, die van particulieren met 73,552 £ en het bedrag der wissels in portefeuille met 113,568 £ verminderd.</p>
	<p>WEENEN, 30 Maart. Heden heeft in het Huis der Afgevaardigden de minister van buitenl. zaken, graaf Mensdorff Pouilly, het woord gevoerd. Zonder eene verborgenheid te zijn, zeide hij, wilden de buitenlandsche aangelegenheden nogtans met omzigtigheid behandeld worden. Het instandhouden van den vrede beschouwde hij als zijnen pligt en nooit had hij dien pligt verzaakt. Niemand heeft kunnen verwachten, dat de kwestie der hertogdommen in een oogwenk uitgemaakt zou worden. Dat vraagstuk werd met reden eene ingewikkelde regts-kwestie genoemd. Den 6den der volgende maand zal de regering te Frankfort als hare overtuiging te kennen geven dat het medo-bezit der hertogdommen aan Oostenrijk dezelfde regten Verzekert als aan Pruisen. Eene voorbarige staatkunde zou in deze zaak aanleiding kunnen geven tot inmenging van het buitenland. De regering wenschtc niets liever dan de volkswelvaart te bevorderen; men moest echter de bij voortduring vijandige houding van Italië niet uit het oog verliezen. Dat het vredesverdrag met Denemarken niet aan de Kamer medegedeeld was, dit kwam, omdat er met dat verdrag geene staatsuitgaven gemoeid waren, weshalve de regering de overlegging noodeloos gekeurd had. Het ministerie was niet afkeerig van bezuinigingen ; maar ter wille daarvan mogt men het aanzien van den staat als Europesche mogendheid niet vergeten. Wilde men van de tegenwoordige begrooting voor buitenl. zaken nog eenige posten schrappen, dan zou de minister, zonder evenwel daaromtrent in nadere bijzonderheden te treden, zich tegen die verminderingen niet verzetten.</p>
	<p>BERLIJN, 30 Maart. De militaire commissie van het Huis der Afgevaardigden heeft het budget van oorlog, gelijk dit den Bsten Febr. op nieuw door de regering ingediend is , verworpen. Van die verwerping zijn uitgezonderd de posten, die betrekking hebben op dc marine. Uithoofde van de afwezigheid van den regerings-commissaris, is de behandeling van dit gedeelte der begrooting uitgesteld. PARIJS, 30 Maart. In het Wetgevend Ligchaam is de verkiezing van den Heer Fabreals lid voor het departement du Gard goedgekeurd met 217 tegen 23 stemmen. Daarna is de discussie over het adres vim antwoord voortgezet. De Heer Eavre licht het amendement over de politieke vrijheid toe. Ten gevolge van een incident, meent spreker van het woord te moeten afzien. Vele leden noodigen hem uit om met zijne rede voort te gaan. De Heer Favre echter volhardende om het stilzwijgen te bewaren, wordt het amendement in stemming gebragt en verworpen. De behandeling van een tweede amendement over de vraag van den Heer Ollivier, is uitgesteld tot morgen. MARSEILLE, 30 Maart. Berigten uit Beyruth van 10 dezer melden, dat Daud pacha de bisschoppen en 200 notabelen van den Libanon heeft vereenigd, en hun kennis gegeven van het bevel van den vizier om Turksche troepen naar het gebergte te zenden, om eiken wederstand vooral dien van Karam te bestrijden. De bevolking der dorpen begon voor de troepen terug te trekken, maar er had nog gecne botsing plaats.</p>
	<p>DANTZIG, 29 Maart. Granen: De markt had heden een vast aanzien, van Tarwe werden 200 last verkocht, waarvan 80 last oude tot de prijzen van gisteren.</p>
</text>
