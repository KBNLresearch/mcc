<?xml version="1.0" encoding="UTF-8"?>
<text>
	<title>Belgische Post. BRUSSEL, Maandag 10 April.</title>
	<p>Het tweegevecht tusschen den generaal Chazal en den Heer de Laet is heden het voornaamste onderwerp der gesprekken. De clericalen beweren, dat de minister en dG voorzitter der Kamer wegens het gebeurde verantwoordelijk moeten worden gesteld; daarentegen houden do ministeriele en liberale organen vol, dat het ongelijk oorspronkelijk bij den Heer dc Laet moet worden gezocht, die in de zitting der Kamer van Woensdag den minister op de grofste wijze heeft belcedigd door ten stelligste te verkondigen, dat aan Belgische soldaten, die voor Mexico dienst nemen , verlofpassen voor 3 maanden worden verstrekt, zonder dat de dagteekening wordt ingevuld, en dat de regering op die wijze altijd bij magte is om, wanneer de vrijwilligers den togt over de zee niet willen doen, hen te doen doorgaan voor deserteurs. Volgens de liberalen, is het te betreuren, dat de voorzitter der Kamer bf niet juist heeft gehoord wat de Heer de Laet heeft gezegd bf niet dadelijk het gewigt van het gesprokene heeft doorgrond, zijnde het eenc zekerheid, dat hij den spreker onverwijld had moeten aansporen om op zijne woorden terug te komen. In de zitting van Donderdag heeft de minister Chazal geantwoord en kon het niet anders, of hij moest de hem aangedane beleediging terugwerpen op den beleediger, hetgeen hij dan ook heeft gedaan in dien vorm, dat alleen zij , die tot laagheden in staat zijn , anderen daarvan kunnen beschuldigen. Ue Heer de Laet heeft geprotesteerd, maar het verdient, volgens de liberalen, allezins opmerking, dat hij geen bijval heeft gevonden, noch bij de regterzijde, noch zelfs bij de Antwerpsche deputatie. Later heeft de voorzitter den Heer de Laet verzocht, op z&apos;yne woorden terug te komen, doch heeft deze zulks herhaaldelijk geweigerd. Dat in dien stand van zaken ook de generaal Chazal moest volharden bij het door hem gesprokene, zou ieder ligtelijk kunnen begrijpen. Uit dit een en ander zou inmiddels, naar de overtuiging van de liberalen, voortvloeien, dat het ongelijk aan den kant van den Heer de Laet, niet aan dien van den minister van oorlog moet worden gezocht.</p>
</text>
