<?xml version="1.0" encoding="UTF-8"?>
<text>
	<title>INGEZONDEN STUKKEN.</title>
	<p>Aan de Eedactie.</p>
	<p>Thans nu het opcrasaizoen in den grooten schouwburg is afgeloopen _, zij het den ondergeteekende vergund, alvorens afscheid van Amsterdam te nemen, eenige woorden tot het publiek te rigten, ten einde niet verkeerd beoordeeld te worden. Te veel prijs stellende op de achting van Amstels ingezetenen en vooral van hen, die zijne onderneming naar beste krachten ondersteund hebben, is het voor den ondergeteekende van te veel belang, dat verschillende feiten in het ware daglicht gesteld worden, om ze met stilzwijgen voorbij te gaan. In het volste vertrouwen op de probiteit van de directie van den grooten schouwburg en in de hoop, dat door hare pogingen zijne onderneming zou geschraagd worden , heeft de ondergeteekende het hem voorgelegde contract onderteekend , waarin onder anderen bepaald was, dat de directie van den grooten schouwburg zou leveren : Éen koorpersoneel,, zamengestcld uit twaalf heeren en twaalf dames, alsmede liet complete orchest van den grooten schouwburg. Ik releveer deze beide punten, omdat bh koor èn orkest herhaaldelijk en niet ten cnregte, door de dagbladpers zijn gelaakt. Zoo lang mijne voorstellingen duurden, heb ik mij van alle polemiek tegen de directie van den grooten schouwburg onthouden, die in deze beide voor aene goede opera hoogst gewigtige punten het contract niet is nagekomen. Het koor was slecht, en in weerwil van mijne herhaalde interpellatien, kreeg ik steeds tot antwoord : //&quot;Wij hebben geen beter.&quot; Wat het orchest betreft, dat uit zeer goede elementen is zamengesteld, de leden daarvan kwamen zelden inple.no op de repetitien en lieten zich herhaaldelijk des avonds van de voorstelling remplaceren door lieden, die geene enkele repetitie hadden bijgewoond. Dat ecu orchestmeester, met ien besten wil bezield, met zoodanig orchest niets kan beginnen, althans geene goede uitvoering kon tot stand brengen , behoeft geen betoog. Ook in dit opzigt stond de directie van den grooten schouwburg mij niet ter zijde en liet oogluikend een en ander toe , er zich weinig om bekreunende of daardoor mijne onderneming in haren bloei gefnuikt werd.lk had immers een borgtogt van ƒ 1000 in contanten moeten storten en eiken avond eener voorstelling van ƒ 250 tot ƒ 450 voor huur, licht, enz., enz., te betalen. In weerwil van deze zigtbare tegenwerking zydens do directie en in weerwil dat ik groote gagen te betalen had, controleerde ikzelfs niet de kas en nam eiken avondna eeno voorstelling de afrekening der directie in goed vertrouwen aan, om eiken schijn van wantrouwen mijnerzijds te voorkomen. Ik zal zwijgen over andere punten van het contract, zoo als over het corps de ballet, de decoratien, enz.; ook in dit opzigt liet de medehulp der directie zeer veel te wenschen over. Om kort te gaan; ik heb van mijnen kant kosten noch moeite gespaard ,om iets goeds tot stand te brengen, en was daarvoor met den besten wil bezield, getuige de groote opofferingen, ilie ik mij getroost, en waarmede ik tot het einde toe volgehouden heb, om als eerlijk man aan al mijne verpligtingen te voldoen. Veel van hetgeen, waaraan de directie van den grooten schouwburg de schuld draagt, is mij in den loop van het speelsaizoen verweten, en aangezien ik er pp gesteld ben, dat in dit opzigt. geene blaam op mij blijve kleven, heb ik gemeend in het belang der waarheid , eenige mijner grieven aan het publiek bekend te moeten maken, en vertrouw van uwe onpartijdigheid, dat deze regelen een plaatsje in uw geacht blad mogen vinden. Met hoogachting, Uw Dienstv. Dienaar, Amsterdam, 19 April 1865. ARTHUR DEETZ.</p>
</text>
