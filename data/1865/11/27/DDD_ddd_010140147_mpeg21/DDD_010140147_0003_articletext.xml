<?xml version="1.0" encoding="UTF-8"?>
<text>
	<title>Duitsche Post.</title>
	<p>WEENEN, 23 Nov. Men meldt van eene gewoonlijk goed onderrigte zijde, dat de Keizer de eenige is vanjde gansche keizerlijke familie, met uitzondering van den aartshertog Stephanus, die toegefelijk ten opzigte der Hongaarsche partij wenscht te handelen. Men gelooft echter, dat hij over de tegenstanders zal zegevieren, ten gevolge waarvan eene opregte verzoening , wel is waar, niet tot stand zal komen, maar de weg daartoe misschien zal gebaand worden en in elk geval eene uitbarsting zal worden voorgekomen. — Sedert eeuwen heeft de familie Esterhazy eene compagnie grenadiers als lijfwacht onderhouden te Eisenstadt, den zetel van dat geslacht; ten einde de uitgaven daarvoor benoodigd te besparen, heeft het tegenwoordige hoofd der Esterhazy&apos;s die lijfwacht uit zijne dienst ontslagen. De prachtige uniformen en wapenen dier garde zullen binnen weinige dagen in het openbaar alhier worden verkocht. — Alexander Dumas heeft gisteren avond zijne tweede openbare voordragt alhier geëindigd en waarschijnlijk zal zij tevens de laatste zijn, welke door hem te dezer stede zal worden gehouden. Het eenige onderwerp zijner rede was zijne eigene geschiedenis, zijne daden, enz., waardoor het publiek zich niet bijzonder geboeid gevoelde. — Als eene bijzonderheid wordt medegedeeld, dat uit Frankfort en andere steien gedrukte aankondigingen betreffende de nieuwe leening en de uitnoodiging om daarop in te teekenen in grooten getale alhier waren verspreid, voor het bestaan dier leening door het regeringsorgaan officieel was aangekondigd. _ • In de Wiener Presse van heden wordt het volgende bengt gelezen, ontleend aan de Avenir national: Tijdens de graaf Mastai Perretti, de tegenwoordige paus, zich in vroeger jaren te Palermo bevond en hij den geestelijken stand nog niet had omhelsd, werd hij als lid in de aldaar gevestigde vrijmetselaarsloge opgenomen. — Uit Konstantinopel wordt onder dagteekening van 18 dezer gemeld, d___ al dc vv_emde gezanten te Teharan de betrekkingen met da Perzische regering hebben afgebroken. De aanleidende oorzaak daartoo is de verregaande onheusche bejegening hun aangedaan door den Perzisehen minister van buitenlandsche zaken.</p>
	<p>BERLIJN. 25 Nov. (des Ochtends). De Koning is gisteron alhier uit Letzlingen, waar groote hofjagten waren gehouden, teruggekeerd; do Prinsen, die zich te gelijk met hem derwaarts hadden begeven, vergezelden hem, zoo mede de minister-president en vele andere genoodigden, aan wie de eer was te beurt gevallen om die jagten bij te wonen.</p>
	<p>—De beroemde August Boeck, sedert eene lange reeks van jaren professor aan de universiteit alhier, heeft gisteren zijn 80sten geboortedag gevierd. Bijna 60 jaren heeft hij de professorale waardigheid op de meest eervolle wijze bekleed.</p>
	<p>— De Köln. Zeitung bevat heden het berigt, dat het huis, hetwelk de bekende heer Mirès te Parijs in der tijd ten behoeve van zijne vroeger met den Prins de Polignac gehuwde dochter deed bouwen, dezer dagen plotseling is ingestort. De bedoelde woning stond in de ren neuve des Mathurins.</p>
	<p>De Hamb. Börsen-Halle van gisteren bevat het berigt uit Londen, dat 50 kaperbrieven, door de regering van Chili uitgevaardigd, te New-York zijn ontvangen; reeds hebben twee schepen, ter kaapvaart uitgerust en voorzien van de benoodigde brieven, de haven dier stad verlaten, met het doel om den Spaanschcn handel afbreuk te doen. Te Potsdam zijn bij de jongste verkiezingen van leden voor den stedelijken raad van de 40 candidaten der liberale partij slechts 6 gekozen; zelfs de Heer Schulze-Delitzsch heeft het onderspit gedolven. Niet van belang ontbloot is de bijzonderheid, welke betreffende de vorige verkiezingen van leden voor den gemeenteraad in diezelfde stad kan worden medegedeeld; in 1864 zijn geene andere dan liberalen gekozen, en thans bijna uitsluitend conservatieve candidaten. Het op 23 dezer verschenen nummer van de Verfastung en da te Gumbinnen in het licht gegeven Preussisch Lithauische Zeitung van 20 dezer, zijn in beslag genomen. — Het officiële dagblad te Sleeswijk, het Verordnungsblatt, meldt dat het verspreiden der Hamburger Zeitung in het hertogdom is verboden. , — Uit Birkenfeld wordt berigt, dat de agaat-industrie gedurende den afgeloopen zomer zeer ongunstige resultaten heeft opgeleverd, ten gevolge van de aanhoudende droogte. Het bezigen van stoomkracht in de slijperijen ondervindt er zoo geduchten tegenstand, dat men dit middel tot heden nog niet heeft kunnen toepassen.</p>
</text>
