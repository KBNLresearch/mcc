<?xml version="1.0" encoding="UTF-8"?>
<text>
	<title>Scheepstijdingen.</title>
	<p>CALMAR, 10 Nov. Het schip Carl, kapt. Arends, van Stockholm naar Rotterdam, is op de oostkust van Oland gestrand. PORTSMOUTH, 9 Nov. Het Ned. schip Dordrecht kapt. Loos, van Rotterdam naar Batavia, alhier lek binnengeloopen, is, na geligt te hebben, in het drooge dok gehaald, om te repareren. BATAVIA, 30 Sept. Aangaande het Ned. schip Jacqueline &amp; Elise, gevoerd geweest door kapt. J. H. Krukkenberg, v. Amst. n. Japan, bij bij Banka gestrand, wordt gemeld, dat een klein gedeelte der lading is geborgen en verkocht voor ca. ƒ 60,000, de nog in het schip aanwezige goederen voor ca. ƒ 1000 en het casco en den inventaris voor ƒ 28,000. MANILLA, 19 Sept. Het Ned. schip Louise, Kroonprinces van Zweden, kapt. Kunst, van Melbourne, is alhier binnengesleept, na op de kust van Mindore op strand gezeten te hebben; het schip heeft weinig geleden, maar zal moeten kielen, om nagezien te worden.</p>
</text>
