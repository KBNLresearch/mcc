<?xml version="1.0" encoding="UTF-8"?>
<text>
	<title>Belgische Post. BRUSSEL, Dingsdag 14 November.</title>
	<p>Het berigt, dat de Koning zeer ziek te Brussel is teruggekeerd, is onjuist. Doctor Deroubaix is naar het landgoed Ardenne ontboden, maar slechts ten gevolge eener weinig ernstige ongesteldheid. De Heer Tesch, oud-minister van justitie, is benoemd tot minister van staat.</p>
	<p>— De kamers zijn gisteren vergaderd. De senaat heeft tot president gekozen den prins de Lignc, tot vice-presidenten de HH. d&apos;Omalius d&apos;Hallois en de Ternaco, tot secretarissen de HH. de Rasse en de Robiano; tot plaatsvervangende secretarissen de HH. de Labbeville en Looz- Corswarem.</p>
	<p>De kamer van vertegenwoordigers is onder voorzitting van den Heer Lange, oudste lid in jaren, vergaderd; zij hield slechts cene zeer korte zitting en zal morgen haar bureau zamenstellen.</p>
	<p>— Van 1 Mei tot 31 Oct. dezes jaars is Spa bezocht door 2787 Franschen, 2499 Engelschen, 1314 Nederlanders, 487 Duitschers en Hongaren, 61 Russen en Polen, 43 Amerikanen, 47 Spanjaarden en Portugezen, 45 Italianen, 27 Turken. Moldaviers en Walachyers, 41 Grieken, 7 Denen, 9 Zweden en Noorwegars, 17 Zwitsers, 8072 Belgen. Te zamen door 15,456 personen.</p>
</text>
