<?xml version="1.0" encoding="UTF-8"?>
<text>
	<title>STAATSBEGROOTING VOOR 1866.</title>
	<p>en wel over Hoofdstuk 111 A (Dep. van Buitenlandsche Zaken). Bij art. 5 (traetementen der gezantschappen) verzet de Heer Zylker zich tegen den aandrang van sommigen om die bezoldigingen te verhoogen. Hij wil geen naapen in miniatuur van de weelderige buitenlandsche vertegenwoordiging der groote mogendheden. Dat noemt hij geldverspilling. Ons land heeft belang bij handel en scheepvaar t en om die belangen te behartigen heeft men geene al te kostbare en weelderige gezantschappen noodig. De Heer van Zuylen (uit Arnhem) stelt op den voorgrond dat bij de behandeling der buitenlandsche aangelegenheden, alle partijbedoelingen en oppositiemiddelen behooren te verdwijnen, omdat hierbij vooral //eendragt maakt magt&quot; de leus moet zijn. Zoo hij dus eenige bedenkingen oppert, dan zijn deze vreemd aan eenige zucht tot oppositie. En dan meent hij dat de verhooging der bedoelde bezoldigingen door den Minister tot calendas graecas wordt verschoven, en dat acht h&apos;rj verkeerd. De vertegenwoordiging in het buitenland moet naar de ware kracht van ons eigen land ingerigt zijn. Wij zijn eene tweede koloniale mogendheid en verheugen ons in welvaart en rijkdom en een gunstigen staat der financiën. Men zal toch niet willen eene representatie zoo als van sommige kleine staten die vertegenwoordigd worden door hen die groote fortuinen bezitten. Men moet riet uit het oog verliezen dat een gezant met vele personen uit alle standen in aanraking moet komen, om aan de verschillende departementen inlichtingen te kunnen geven. Ten slotte doet spreker eenige vragen die uit het volgende antwoord des Ministers kunnen blijken. De Minister van Buitenlandsche Zaken verdedigt eerst de aangevraagde verhooging voor de gezanten te Washington, Brussel en Parijs, waartoe reeds door zijne voorgangers in beginsel besloten was. Hij is het wijders eens met den Heer van Zuylen in zijne algemeene beschouwingen omtrent het doel en het nut van onze gezantschappen, en hij&apos;gaat dus niet zoo ver als de Heer Zylker, zonder daarom de speciale toelichting van sommige punten door den Heer van Zuylen te beamen. Hij vreest vooral niet, als gevolg van eene minder weelderige representatie, zekere minachting voor ons land, en wijst andermaal op het persoonlijk vermogen van sommigen, die zelfs geene verhooging hebben gevraagd. Voor het overige deelt hij in de hoofdzaak de wenschelijkheid der verwisseling van gezantschaps-secretarissen, zonder die daarom juist om de twee jaren te doen plaats hebben. De secretaris van het gezantschap to Washington zal stellig vervangen worden, met uitkeering van de reiskosten. Vaste regels ï oor die kosten zijn in overweging. De Heer van Zdtlen (van &apos;s Hage) komt ook op tegen de voorstelling van deu Heer Zylker, alsof de buitenlandsche vertegenwoordiging cene geldverspilling zou zijn. Ten andere moet hij van den Minister verschillen die wederom, als hulpmiddel voor een gering tractement, op het persoonlijk vermogen der titularissen gewezen heeft en bovendien kan dit niet opgaan, sedert de instelling van het staatsexamen dat voor iedereen openstaat. Hij wil geen pracht of praal, maar men moet weten wat er noodig is om bv. te Parijs, Londen en Weenen een slechts dragelijk figuur te maken, en zich in betrekking te stellen met andere personen van gelijken rang. Da Minister antwoordt dat bij het vermogen niet heeft ingeroepen als hulpmiddel voor te gering tractement. Hij heeft gisteren en beden alleen opgemerkt dat, als men zoo algemeen sprak van de dringende behoefte aan algemeene verhooging, hij er op moest wijzen dat er gezanten zijn die nimmer verhooging hadden gevraagd, en wanneer deze dus meerdere behoeften hadden, zij daarin door hun persoonlijk vermogen schenen te voorzien. Hij heeft dit echter niet als een aangenomen regel of stelsel verdedigd. Alsnu stelt de Heer W. van Goltstein een amendement voor op Art. sa, om de som te verminderen met ƒ 3,500, zijnde de verhooging voor den g zant te Washington. Hij prijst dit amendement aan, omdat hij eene exceptionele of partiele verhooging wil, terwijl Amerika hier slechts een Minister-Resident heeft. De Heer van Zutlen (van Arnhem) bestrijdt het amendement. De representatie in de Vereenigde Staten is van hoog belang, en aldaar moet iemand van kunde en ervaring resideren , want hij moet dikwjjls handelen zonder dadelijk instructien van den Minister te kunnen vragen. De Heer Dumbar had gaarne een voorstel tot algemeene verhooging gezien, niet om zich met alle verhooging te vereenigen, maar omdat men dan de zaak in haar geheel zou hebben kunnen overzien, en omdat daarbij dan de vraag iü aanmerking kon komen, of niet eenige missiën overbodig te achten waren. Wijders verklaart hij zich tegen de verhooging van het tractement van den gezant te Frankfort met ƒ 1500, en zal daarop een amendement voorstellen. Hij wil in alles het status quo behouden, totdat een algemeen plan ter beoordeeling komt. De Heer van Zdtlen (van &apos;s Hage) bestrijdt de beide amendementen. Nu er geen algemeene verhooging kan verkregen worden, stelt hij zich tevreden met eene partiele. .. De Minister verdedigt de noodzakelijkheid der thans in behandeling zijnde verhoogingen. Hij laat echter de beslissing aan de Kamer over. Hij heeft reeds gezegd dat eene algemeene verhooging thans niet mogelijk was, maar dat hij alleen zoodanige verhoog.ngen voordroeg dia strikt noodzakelijk zijn. Mogt de Kamer ze schrappen, het zou hem 16 Het &quot;amendement van den Heer W. van Goltstein in stemming gebragt , verklaren zich 31 leden voor en 31 tegen, zoodat de beslissing Itot morgen wordt verdaagd. Voor Ac Heeren: Storm van &apos;s Gravesande, Jespers, Bots, van Heiden Reinestein, Dirks, van Bosse, Beyma, Guljé, Westerhoff, deßrauw, Dumbar, de Lom de Berg, W. van Goltstein, Luyben , Mensonides, Simons, Lycklama, Wintgens, van Delden, IJssel de Schepper, Kien, Beens , Jonckbloet, Cornelis, de Lidth de Jende, Kerstens, de Raadt, van den Heuvell, van Limburg Broawer, de Poorter en van Voorthuysen. Tegen, de Heeren: Blom, Hoekwater, van Foreest, Heemskerk, van Zuylen (van Arnhem), Kerkwijk, Hollingerus Pijpers, van der Veen, van Blom, Zylker, Taets van Amerongen, Schimmelpenninck, Blussé, van Zuylen (&apos;s Hage), van Mulken, Geerisema, Godefroi, J. K. van Goltstein, Mijer, Fokker, Poortman, de Laat de Kanter, Hoynck van • Papcndrecht, van der Maesen, Hoffmann, van Heukelom, Viruly, Hey-11 denrijck, van Nispen, Kappeyne en de Voorzitter.</p>
	<p>.De werie. artikelen worden aangenomen, en de itemmfog over het ginsebe? hoofdstuk bepaald op morgen tea 11 ure, na de stemming over iet:hoven bedoelde amendement. - , !** A&amp;Vde orde is thans Hoofdstuk 111 _3 (Administratie voor de zaken &apos;dér ttwinsch-Catholiehe Eeredienst). &quot; jÖejjHeer van Nisïek verzet zicb tegen de voorgenomen opheffing v&amp;__!eze administratie, en om geene uitvoerige rede te houden, verwijst Jtij^naar hetgeen hij reeds bij vorige begreotingen gezegd heeft over &apos;het onraadzame en onstaatkundige om tot deze suppressie over te gaan. De Heer van Kebkwijk protesteert ook tegen de opheffing van de beide administratien van Eeredienst. Hij is vóór de scheiding van Kerk en Staat, maar dit kan z. i. zeer goed bevorderd worden, ook al is er een Minister of Administrateur voor de zaken der Eerediensten, waarvoor toch altoos, hetzy dan de Minister van Financien of van Justitie verantwoordelijk moet zijn. Wat het vermeend gebrek aan werk betreft, zoo verwijst hy naar de eigen opgaven des Ministers ten vorigen jare, waarbij is gewaagd van een aantal nog hangende zaken, terwyl overigens andere departementen overladen met werk zijn, waarvan een gedeelte naar de departementen van Eeredienst zou kunnen overgebragt worden. Hij wil, dat er mannen in den -Ministerraad zijn om te werken voor de belangen en de bescherming der verschillende godsdienstige gezindheden. Hij is het dus geheel eens met die leden, die in het &quot;Voorloopig Verslag meenden, dat de stoffelijke en zedelijke belangen van het Roomsch-Catholiek kerkgenootschap onmogelijk den steun eener onmiddellijke vertegenwoordiging in den Ministerraad en in de bureaux van het algemeen Bestuur konden missen. Ook uit een politiek oogpunt acht hij het behoud der departementen noodzakelijk, ten einde steeds de vrije keuze te hebben bij de zamenstelling of aanvulling van Ministerien. Dezelfde redenen gelden bij hem met betrekking tot het departement van Hervormde Eeredienst, daar hij ten deze geen onderscheid kent. De Heer Godefroi treedt niet in het debat; reeds vroeger heeft hij beteogd, dat het afzonderlijk beheer der Eerediensten niet alleen onnoodig, maar schadelijk is, en daarom acht hy&apos; het wenschelijk den tegenwoordigen toestand, die nog erger is dan de afzonderlijke departementen, zoo spoedig mogelijk te doen ophouden. Intusschen ziet hij tegenstrijdigheid in de beweringen des. Ministers, die in § 1 der Memorie van Beantwoording meent, dat de administratie der Roomsch-Catholieke Eeredienst kan blijven bestaan, terwijl in § 2 de opheffing als zeker wordt gesteld. De Heer J. K. van Goltstei-. meent, dat de toon in de Memorie van Beantwoording wegens de Roomsch-Katholieke Eeredienst, niet overeenkomt met de strekking der Memorie van Beantwoording voor de Hervormde Eeredienst, en ook niet strookt met den aard der zaak, die afscheiding van Kerk en Staat vordert. Dat wil de laatste Memorie, maar de eerste niet. Intusschen was de moeijelijkheid aan de opheffing verbonden van het departement voor de Hervormde Eeredienst — sedert jaren vereenzelvigd met een bepaald kerkgenootschap — veel grooter dan voor de Roomsch-Catholieke Eeredienst. Niettemin is de Minister van Justitie al die bezwaren te boven gekomen, terwijl de Minister van Buitenlandsche Zaken slechts schoorvoetend tot de opheffing wil overgaan, niet uit erkenning van het juiste beginsel, maar om niet achter te staan by zijn ambtgenoot. Spr. kan ook niet deelen het zijdelings door den Minister omhelsde, althans niet tegengesproken beginsel van bijzondere bescherming van eenige kerkgenootschappen in den Ministerraad. Zoo iets acht Spr. strijdig met het beginsel van scheiding van Kerk en Staat, waardoor elk kerkgenootschap een afzonderlijk en onafhankelijk bestaan heeft, en allen op gelijke bescherming aanspraak hebben, als onafhankelijke ligchamen in den Staat. De Heer van Eek verdedigt de algeheele opheffing. Men moet daartoe overgaan of tot het herstel der afzonderlijke Ministers, want de tegenwoordige tnsschentoestand kan niet bijven voortduren. Eene vrije Kerk in den vrijen Staat is onmogelijk met behoud van politieke banden tusschen Staat en Kerk. Voor de. financiële aanrakingspunten heeft men geene politieke administrateurs noodig. Intusschen betwist hij de meening van den Heer van Goltstein, dat er verschil zou bestaan tusschen de beide Ministers. Die van Buitenlandsche Zaken zegt natuurlijk dat hij wacht op de opheffing van de administratie voor Hervormde Eeredienst; als die gereed is, kan die der Roomsch-Catholieke Eeredienst volgen. De Heer Heydenryck herhaalt zijne vraag, ten vorigen jare gedaan: of het Koninklijk Besluit van 16 Augustus 1824 als vervallen moet worden beschouwd? Hij vraagt voorts, of bij de wet ter vervanging van het Besluit van 5 Mei 1838, eene regeling te wachten is van de pensioenen der Cs-bollet e geestelijken ? Voor het overige deelt hij het gevoelen van hen, die de Memorie van Beantwoording wel wat nevelachtig en diplomatiek vinden, en vraagt hij of in het volgende jaar bij de opheffing der administratie voor Hervormde Eeredienst, ook die voor Roomsch-Catholieke Eeredienst zal volgen? Zoo ja, dan zou hij dit jaar nog voor dit Hoofdstuk kunnen stemmen, maar onder protest tegen de volgende opheffing. De Heer Hoitmaxn is het in vele opzigten eens met de geuite gevoelens. Hij is tegen het behoud der afdeeling voor Roomsch-Catholieke Eeredienst, als die voor de Hervormde Eeredienst wordt opgeheven.</p>
	<p>De Heer van Delden zegt dat de zaak voor hem geene kwestie meer is; er bestaat nu slechts een tijd van overgang. Hij betuigt zijne verwondering over het gevoelen in het Voorloopig Verslag geuit, dat de stoffelijke en zedelijke belangen van het Roomsch-Catholiek kerkgenootschap op den duur slechts kunnen worden verzekerd door de tegenwoordigheid van een Minister van die gezindheid in den Ministerraad. Dat bij herhaling geuite gevoelen heeft hem zeer bevreemd. Niet iedere gezindheid of godsdienstig gevoelen heelt een verdediger in den Ministerraad noodig. Dit gevoelen behoort door de voorstanders der vrijheid van Kerk en Staat met kracht te worden bestreden. Spr. acht het onbillijk dat de Staat jaarlijks eene hooge bijdrage beschikbaar stelle. Dit is in strijd met de eigen belangen der kerkgenootschappen. Daarom zal hij bij Art. 7 van de begrooting voor Roomsch-Catholieke Eeredienst en bij Art. 10 der begrooting voor Hervormde Eeredienst eene wijziging voorstellen tot het doen wegvallen van de daarbij voorgestelde verhoogingen. De Heer Jonckbloet is ook een voorstander van de vrije Kerk in den vrijen Staat en van de opheffing der eigenaardige banden, waardoor de Kerk aan den Staat verbonden is. Daarom heeft hij het besluit van April 1862 toegejuicht, als scheppende eene periode van overgang tot algeheele opheffing. Intusschen staan wij z. i. meer dan ooit stil. Hij put die meening uit de stukken der administratie voor Hervormde Eeredienst. Verleden jaar meende de Minister van Justitie dat de zaak van de administratie der kerkelijke goederen binnen eenige maanden zou kunnen geregeld zijn, en thans, een jaar later, zijn wij nog even ver. Voortdurend rijzen er meer en meer hindernissen, in stede dat de aanraking vermindert. Eerst waren er nog maar 35 besluiten af te schaffen, later 48, en thans spreekt de Minister van nog 7 meer. Spr. wil eene krachtige handeling, gelijk die in 1862 is toegezegd. Hij vreest dat de Minister bukt voor een anderen aandrang, en als hij wel ziet, dan komt die aandrang van den kerkelijken administrateur die achter den Minister zit.</p>
	<p>De Ministek van Buitenlandsche Zaken zal na al hetgeen vroeger en later over de zaak is gezegd, niet veel meer in het midden brengen. Hij herhaalt dat na de opheffing der administratie voor Hervormde Eeredienst, ook die voor Roomsch-Catholieke Eeredienst zal opgeheven worden. Hij geeft eene verduidelijking van de Memorie van Beantwoording, waarin gesproken wordt over onmiddelijke vertegenwoordiging in den Ministerraad. Dat was geen oordeel door den Minister uitgesproken; het was de aanhaling van een gevoelen uit het Voorloopig Verslag. Spr. geeft den Minister toe, dat § 1 welligt duidelijker had kunnen zijn, maar hij dacht dat het reeds genoegzaam gebleken was dat hij het noch billijk noch geraden oordeelde de eene administratie te behouden, als de andere werd opgeheven. Of die opheffing nu tegelijkertijd plaats zal hebben, kan hij niet juist bepalen, maar zooveel mogelijk zal het gezamenlijk geschieden. Wat nu betreft de uitlegging van Art. 168 der Grondwet, meent de Minister dat alinea 2 van dat artikel ja eene bevoegdheid verleent, maar toch eene soort verpligting oplegt, om bij de erkende behoefte meer onderstand te verleenen. Wat voorts de zaak der pensioenen van de Roomsch-Catholieke geestelijkheid aangaat, zoo zal daarover nader overleg plaats hebben. De Ministeb van Justitie kan ook niets nieuws mededeelen over «en onderwerp dat zoo dikwerf behandeld is. Na hetgeen ook door de Heeren van Goltstein, van Eek en van Delden in het midden is gebragt, kan hij zich onthouden van eene wederlegging van den Heer van Kerkwijk, die de afzonderlijke departementen wil hersteld hebben. Wat nu de besluiten van 1824 betreft, waarnaar de Heer Heydenrijck gevraagd heeft, zoo is zijn persoonlijk gevoelen dat zij niet meer van kracht zijn na de wet op de kerkgenootschappen; maar ook die besluiten zullen ingetrokken kunnen worden na de regeling van de administratie der kerkelijke goederen. Nopens art. 168 meent de minister dat alinea 2 ruimte geeft tot tegemoetkoming aan hulpbehoevende gemeenten, ter bevordering van zedelijkheid en godsdienst. Wat bedoelt men door fixum ? Wil men geene vaste som aan de synode uitkeeren om die te verdeelen ? Maar dat zou eene magt van belang geven aan dat kerkelijk ligchaam. De Heer Jonckbloet koestert eene zeer overdreven vrees als hij meent dat do zaken slepende blijven. Immers wat de regeling van de administratie der kerkelijke goederen betreft, zoo moeten daarover gehoord worden de provinciale collegien van toezigt, de synode en de synodale commissie. En nu is het toch niet in &apos;s Ministers magt om die adviezen spoedig te geven. Nadat hij die ontvangen had, was er een ernstig beraad noodig, want het geldt eene hoogst belangrijke zaak. Men zegt: er zijn nog zoo vele besluiten in te trekken; ja, zelfs zijn er nog meer dan een spreker opsomde, maar niet allen zyn even belangrijk. Wanpeer eenmaal de administratie der kerkelijke goederen geregeld is dan vervallen e.n aantal besluiten van züH. Voor het overige is alleen de Minister verantwoordelijk voor denjjang der werkzaamheden, en hij moet zeggen dat de schuld, dat nog nipt alles geregeld is, niet in den administrateur, maar in de moeijelijkheid der zaak zelve ligt. De algemeene beraadslagingen worden hierop gesloten. De art. I—6 worden met algemeene stemmen goedgekeurd. Art. 7. Plaatselijk dienstdoende kerkleeraars. Door den Heer van Delden wordt een amendement voorgesteld om dit art. met ƒ 3&apos;021._5. te verminderen, zijnde het bedrag der voorgestelde verhooging. De Mik. v. Buitenl. Zaken verdedigt de voorgestelde verhooging en bestrijdt het amendement. De Heer v. Nispen acht dit amendement eene overdrevene zucht tot bezuiniging, daar de behoefte aan die verhooging gebleken is. De Heer v. d. Linden ondersteunt in beginsel het denkbeeld van den Heer van Delden en weidt uit over&apos;de uitlegging aan art. 168 der grondwet te geven. Intusschen acht hij het oogenblik ongeschikt om ten aanzien van dit belangrijk beginsel tot eene beslissing te komen, daarom zal hij stemmen tegen het amendement. De Heer v. Zuylen (van &apos;» Hage) is tegen de vaststelling van een fixum van uitgaven ten deze en is dus tegen het amendement. De Heer Heydenrijck meent dat jaarlijks moet worden overwogen of er grond bestaat om gebreik te maken van de grondwettige bevoegdheid, die hij wenseht te behouden. De Heer v. Beyma is voor de scheiding van kerk en staat, maar beschouwt het stellen van een fixum, het afrekenen tusschen kerk en staat, als een ideaal dat niet te bereiken is. De Heer v. Delden verdedigt zijn amendement, dat hij niet uit zucht tot zuinigheid heeft aangeboden, maar uit beginsel om de scheiding tusschen kerk en staat te voltooijen. De Heer Rochussen is tegen het amendement, omdat hij het denkbeeld van algeheele scheiding van kerk en staat hoogst moeijelyk, zoo niet onmogelijk te verwezenlijken acht, vooral met het oog op onze geschiedenis en op onze antecedenten. De Heer v. Limburg Brouwer is tegen het amendement ; hij is een voorstander van de scheiding van kerk en staat in den strengsten zin, maar ook van zijn standpunt, moet hij de bestaande behoefte in aanmerking nemen. De Heer v. d. Linden zegt dat hy juist om de antecedenten van de geschiedenis van ons land de scheiding tusschen kerk en staat verlangt, en dat de godsdienstzin nier. wordt bevorderd als de kerk door den staat wordt betaald. De Heer de Bkauw is tegen het amendement omdat den de behoefte der bevolking moet in aanmerking nemen die bij deze voorgestelde verhooging voldoende wordt gejustificeerd. In omvraag gebragt wordt het amendement van den Heer van Delden vericorpen met 56 tegen 8 stemmen. Vóór de Heeren: van Heukelom, Kappeyne, van Bosse, Westerhoff, v. Delden, Kien, Blussé en Jonckbloedt. Na goedkeuring van dit art. en van de overige artikelen van het ontwerp is hoofdstuk Illi? (R. Cath. Eeredienst) aangenomen met 46 tegen 19 stemmen. Tegen de heeren: W. v. Goltst-in, Simons, van Deiden, Schimmelpenninck, Kien, Blussé, van Zuylen (van Arnhem), Jonckbloet, J. K. van Goltstein, Mijer, van Voorthuysen, Hoynck van Papendrecht, van Heiden Reincstein, v. Eek, van Asch v. Wijck, Hoekwater, van Foreest, Westerhoff en van der Veen. Thans is aan de orde de behandeling van Hoofdstuk IV B (Hervormde en andere eerediensten). Nadat de Heer van Eek nader heeft aangedrongen op de regeling der zaak van de particuliere collatitn worden de beraadslagingen gesloten. Op verzoek van den Heer van Delden wordt art. 10 (waarbij hetzelfde beginsel geldt als van zijn vorig amendemesit) in stemming gebragt en toet 58 tegen 6 stemmen aangenomen. Tegen de Heeren: van Heukelom, van B&amp;ssej Wcsterholf, van Delden, Blussé en Jonckbloet. Ten slotte wordt het geheele Hoofdstuk in stemming gebragt en aangenomen met 47 tegen 18 stemmen. Tegen de Heeren: Schimmelpenninck, Blussé, van Zuylen (van Arnhem), Jonckbloet, Mijer, van Voorthuyzen, Hoynck, Hoffmann, van Heiden Reinestein, van Eek, van Asch van Wijk, Hoekwater, van Foreest, Westerhoff, van der Veen, W. van Goltstein, Simons en van Delden. Hierna wordt de vergadering gescheiden tot morgen ochtend ten 11 ure, als wanneer eerst de stemming ov6r het amendement van den Heer W. van Goltstein zal plaats hebben en vervolgens over het Hoofdstuk zelf.</p>
</text>
