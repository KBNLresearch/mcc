<?xml version="1.0" encoding="UTF-8"?>
<text>
	<title>ENGELAND. LONDEN, 7 Mei.</title>
	<p>De prins van Wallis zal Dingsdag aanst. te Dublin de internationale tentoonstelling openen. — De voordragt van den heer Gladstone tot aanwijzing der middelen ter dekking der staatsuitgaven van het loopende jaar is door het lagerhuis aangenomen, met deze wijziging, dat de verlaging van het invoerregt op de thee eerst met 1 Junij aanst. in werking zal komen. Deze wijziging werd verlangd door kleinhandelaren, die door eene vroegere verklaring van de regering genoopt waren een grooten voorraad thee op te doen. — In Noord-Staffordshire hebben reeds 1500 arbeiders de werkzaamheden hervat en, naar men verwacht, zullen al de overigen spoedig dat voorbeeld volgen. — In eene steenkolenmijn nabij Tupton heeft eene gasontploffing plaats gehad, waardoor 8 arbeiders werden gedood. — Berigten uit New-York van 27 April bevatten het volgende: Booth, de moordenaar van Lincoln, is in Maryland doodgeschoten, terwijl bij aan zijne vervolgers trachtte te ontkomen; zyn medepliglige Harold is gevat. Sherman heeft met Johnslone eenen wapenstilstand gesloten, ten einde men over eene amnestie voor al de zuidelijke legers zou kunnen onderhandelen. De regering der Unie heeft dien wapenstilstand niet goedgekeurd, maar bevolen, dat de vijandelijkheden onverwijld hervat moesten worden. De generaal Grant is le Raleigh aangekomen en heeft aan den wapenstilstand een einde gemaakt en de leiding der operaliën tegen Johnslone op zich genomen. De heer Seward en zijn zoon bevinden zich beier.</p>
</text>
