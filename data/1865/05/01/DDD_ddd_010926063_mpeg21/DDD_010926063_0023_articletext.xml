<?xml version="1.0" encoding="UTF-8"?>
<text>
	<title>AFDEELING III. VOORSCHRIFTEN BIJ HET ONTDEKKEN VAN BRAND.</title>
	<p>Art. 31. Die in zijne woning of elders brand ontdekt, geeft daarvan onverwijld kennis aan den naast bijwonenden brandmeester, of aan de beambten der policie. Art. 32. De torenwachter, brand ontdekkende, geeft daarvan dadelijk het gewone sein en hangt eene brandende lantaarn naar de zijde van den brand. ■ • &apos;De Burgemeester geeft bevel tot het luiden der klok op het Stadhuis. Art. 33. De klapwaker, bij nacht in zijn kwartier brand ontdekkende, roert onverwijld zijn klap, op de wijze bij brand gebruikelijk, door de geheele wijk «brand&quot; roepende, met vermelding der plaats. waar die is ontstaan. De overige klapwakers, ieder in zijn kwartier, moeten daarop mede hunnen klap op dezelfde wijze roerenen «brand&quot; roepen, en wijders met den meesten spoed waarschuwen den directeur van het brandwezen, voorts Burgemeester en Wethouders, den gemeentesecretaris, den gemeente-ontvanger, den gemeente-architect en de opzigters, den adjunct directeur van het &apos;brandwezen, de opperbrandmeesters, de brandmeesters en adjunct-brandmeesters, den garnizoens kommandant, den kommandant der dienstdoende schutterij, de commissarissen van policie, de beambten ter gemeente-secretarie en voorts alle zoodanige personen die hun worden opgegeven.</p>
	<p>Art. 34. Van al de in het vorig artikel bedoelde personen wordt te dien einde door den directeur van het brandwezen eene lijst opgemaakt, houdende ieders naam, beroep en woonplaats; deze lijst wordt door hem in de maanden Mei en November van ieder jaar herzien. De directeur van het brandwezen is verpligt, jaarlijks, in de maanden Mei en November, een afschrift dezer lijst aan den Burgemeester in te zenden. De commissarissen van policie zorgen, dat deze lijst, die gedrukt zal worden uitgegeven, steeds in het wachthuis der klapwakers voorhanden zij en dat deze, ieder voor zooveel hun kwartier betreft, met de namen en woonplaatsen der daarop vermelde personen bekend zijn. Art. 35. Indien de brand bij dag ontstaat, of op zoodanigen tijd, dat de torenwaehter en de klapwakers niet in dienst zijn, geschiedt de kennisgeving, in art. 33 vermeld, door of van wege de policie. Art. 36. De directeur van het brandwezen, de adjunct-directeur van het brandwezen en de opperbrandmeester van elke spuit begeven zich ten spoedigste naar de plaats van den brand. De brandmeesters, adjunct-brandmeesters en spuitgasten begeven zich ieder naar de bewaarplaats der spuit, waarbij zij zijn aangesteld. Zij doen hunne spuit, met behoorlijke voorzigtigheid en onder het geleide van een der adjunct-brandmeesters, onmiddellijk naar de plaats van den brand overbrengen. Art. 37. Zoolang de directeur van het brandwezen ter plaatse van den brand niet tegenwoordig is, wordt zijne dienst waargenomen door zijn adjunct, en bij diens afwezigheid door den oudsten in dienst aanwezigen opperbrandmeester of brandmeester. Aan zoodanigen fungerenden directeur van het brandwezen zijn alle tot het brandwezen behoorende personen stipte gehoorzaamheid verschuldigd. Art. 38. Elke spuit, die bij den brand is aangekomen, wordt zoodanig in gereedheid gebragt, dat zij, op het eerste bevel van den directeur van het brandwezen of van hem die dezen vervangt, water kan geven. Zonder bevel van den directeur van het brandwezen of van hem die dezen vervangt, mag door geene spuit water worden gegeven ; die daarmede strijdig handelt verbeurt de belooning, bij art. 61 dezer verordening bepaald. Art. 39. Zoodra mogelijk worden door de policie en de gewapende magt de toegangen tot de plaats van den brand afgezet, en niemand toegelaten dan de autoriteiten, met de handhaving der publieke orde belast. Art. 40. Met vergunning van den Burgemeester, van den Wethouder, Voorzitter der Commissie van Fabricage, of van den directeur van het brandwezen, kunnen echter tot het afgezette terrein worden toegelaten genees-en heelkundigen, agenten van brandwaarborg-maatschappijen, bloedverwanten en vrienden van hen, die binnen het afgezette terrein wonen; voorts aller die van een armband voorzien zijn of die zich naar hunne bureaux of kantoren ambtshalve moeten begeven.</p>
</text>
