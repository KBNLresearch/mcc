<?xml version="1.0" encoding="UTF-8"?>
<text>
	<title>ยง 5. Van de spuitgasten.</title>
	<p>Art. 23. De spuitgasten moeten minstens twintig jaren oud zijn; zestig jaren bereikt hebbende, worden zij ontslagen. Dit ontslag moet aan den directeur van het brandwezen, op aanvraag van den opperbrandmeester onder wiens bevel zij zijn geplaatst, mede worden voorgedragen van zoodanige spuitgasten, die door wangedrag of ongeschiktheid hunne betrekking niet meer naar behooren kunnen waarnemen. Bij hunne aanstelling wordt hun het onderscheidingsteeken, bij art. 3 vermeld, ter hand gesteld, alsmede de penning, in genoemd artikel omschreven. Bij brand of dienstverrigting, moeten zij dit onderscheidingsteeken dragen en den penning, ten blijke hunner tegenwoordigheid, aan den brandmeester van dat gedeelte hunner spuit, waarbij zij geplaatst zijn, afgeven. Art. 24. Zij zijn verpligt, dadelijk en naauwkeurig de bevelen, die hun door den Burgemeester, den Wethouder, Voorzitter der Commissievan Fabricage, den directeur van het brandwezen, den adjunct-directeur of den opperbrandmeester, de brandmeesters en de adjunct-brandmeesters hunner spuit worden gegeven, uit te voeren. Elk bevel, hun door anderen gegeven, behoeven zij niet op te volgen. Art. 25. Zij genieten zoodanige belooningen, als hierna in de Vle afdeeling zijn vermeld.</p>
</text>
