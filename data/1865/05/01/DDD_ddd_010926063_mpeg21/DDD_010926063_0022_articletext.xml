<?xml version="1.0" encoding="UTF-8"?>
<text>
	<title>AFDEELING II. VAN HET MATERIEEL.</title>
	<p>Art. 26. De Gemeenteraad bepaalt het getal brandspuiten. Elke spuit zal aan beide zijden van een nommer voorzien zijn en bij brand daarenboven worden kenbaar gemaakt door een stok, voorzien van een wit geverwd bordje, waarop insgelijks duidelijk het nommer der spuit aan beide zijden staat uitgedrukt. Deze stokken zullen eene lengte hebben van minstens 2J el en zoowel op den aanbrenger als op de perspomp geplaatst worden. Elke spuit, zal van drie lantaarns voorzien zijn.</p>
	<p>Art. 27. De brandspuithuizen zijn voorzien van gelijkwerkende sloten, waarvan de sleutels berusten bij den Wethouder, Voorzitter der Commissie van Fabricage, bij den gemeente architect, bij den directeur van het brandwezen en bij den opperbrandmeester van de spuit waarbij hij behoort, alsmede bij twee door hem aan te wijzen bewoners van huizen in de onmiddellijke nabijheid van elk brandspuithuis. Deze bewoners bewaren den sleutel op zoodanige plaats, dat hij dadelijk door ieder der huisgenooten en ten Â«Hen tijde afgegeven kan worden. Zij geven den sleutel niet af dan aan dendirecteur van het brandwezen, den adjunct-directeur, den opperbrandmeester , de brandmeesters of adjunct brandmeesters en, ingeval van brand, aan de spuitgasten, mits voorzien van hunne onderscheidingsteekenen. Bij verhuizing zijn zij verpligt den sleutel aan den directeur van het brandwezen terug te bezorgen. De directeur van het brandwezen is verpligt, alle drie maanden, en zoo dikwijls hij dit noodig acht bevoegd, zich den sleutel te doen vertoonen. Art. 28. De Gemeenteraad bepaalt het getal van de brandladders, haken, zeilen, emmers, enz. De bewaarplaatsen hebben alle gelijkwerkende sloten, waarvan de sleutels berusten als in het vorig artikel ten aanzien der brandspuithuizen is bepaald. Art. 29. Geen materieel mag, zonder vergunning van den Burgemeester of van dengene die hem vervangt, buiten de gemeente worden vervoerd. Art. 30. .De bewaarplaatsen van brandspuiten, brandladders enz., zoo mede de woonplaatsen van brandmeesters en hunne adjuncten, worden op eene kennelijke wijze, door Burgemeester en Wethouders te bepalen, aangeduid.</p>
</text>
