<?xml version="1.0" encoding="UTF-8"?>
<text>
	<title>Belgische Post. BRUSSEL, Maandag 22 Mei.</title>
	<p>Gisteren heeft alhier eene bijeenkomst plaats gehad van den raad van bestuur der Internationale vereeniging tot bevordering der sociale wetenschappen, die o. a. ook door den Heer Mr. J. van Lennep werd bijgewoond. Het hoofdpunt der beraadslagingen bestond in de zamenstelling van het programma der onderwerpen voor het congres van Bern dat na langdurige discussien werd vastgesteld en eerstdaags het licht zal zien na door de commissie van redactie te zijn bekrachtigd. Voorts heeft het Belgische comité voor de organisatie der vervoermiddelen tegen verminderden prijs zijn programma doen kennen. Ook is nog bepaald dat, bij wijze van proefneming, voor het aanstaande congres verschillende buitenlandsche leden zullen worden uitgenoodigd de feiten, zooals de wetgeving hare toepassing en de daardoor uitgelokte beoordeelingen, enz. te doen kennen, welke met de verschillende op het congres te behandelen onderwerpen in verband staan. Het rapport van het Amsterdamsche comité&apos; tot vorming eener bijzondere afdeeling voor godsdienst en wijsbegeerte kon in deze bijeenkomst wel gelezen, maar wegens het vergevorderde uur, niet behandeld worden. Het strekt overigens tot afwijzing van het voorstel.</p>
</text>
