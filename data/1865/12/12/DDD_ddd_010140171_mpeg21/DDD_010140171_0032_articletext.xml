<?xml version="1.0" encoding="UTF-8"?>
<text>
	<title>LAATSTE BERIGTEN.</title>
	<p>LONDEN, 10 Dec. Met de eerstvolgende mailboot vertrekt de commissie, belast met het houden eener enquête wegens de gebeurtenissen op Jamaica, naar dat eiland. De gouverneur van Malta de Heer Henry Storks en de Heer Edmund Storks zijn de eerste commissarissen. Da correspondentie gevoerd tusschen het ministerie van koloniën en den gouverneur van Jamaica zal nog voor de opening van het parlement openbaar worden gemaakt. Lord John Russel is nog ongesteld. Uit New-York wordt dd. 29 Nov. gemeld, dat de generaal Grant eene inspectiereis door de Zuidelijke Staten doet; men gaf voor, dat hij zich naar Rio Grande wilde begeven. Uit Port Saïd wordt dd. van gisteren berigt, dat eene stoomboot van £ meters diepgang in de binnenhaven van Port Saïd voor de magazijnen aldaar ligt, waaruit blijkt, dat in de geul langs den dam, welke zich een eind weegs in zee uitstrekt, minstens 12 voet water staat. Naar luid der jongste mededeelingen uit New-York zijn geene berigten ontvangen door de regering, betreffende conflicten, gerezen tusschen de Fransche en Amerik. militaire autoriteiten, ter - zake van gebeurtenissen op of nabij Rio Grande. PARIJS, 10 Dec. De dagbladen melden het overlijden van den Koning der Belgen en brengen hulde aan zijne nagedachtenis. De Gazette des Tribunaux deelt mede dat het Fransche gouvernement is overgegaan tot de opzegging van het in 1843 met Engeland gesloten tractaat van uitlevering, welk tractaat wel door Frankrijk, maar niet door Engeland ten uitvoer werd gelegd. MADRID, 9 Dec. Volgens de Correspondencia zal de Heer Rioa Rosas tot candidaat gesteld worden voor het presidentschap der Cortes. Bij de thans afgeloopen verkiezingen hebben in geheel Spanje 217,000 kiezer» hunne stem uitgebragt. BRUSSEL, 10 Dec. Morgen zullen de ministers de acte van het overlijden des Konings vaststellen. Overmorgen avond wordt het lijk naar Brussel vervoerd ten einde gebalsemd en daarna Woensdag en Donderdag ten toon gesteld te worden. Zaturdag zal de plegtige teraardebestelling, juist op den 75sten verjaardag van den doorluchtigen overledene, plaats hebben. Den volgenden dag reeds znllen de Kamers in eene plegtige zitting tot het afnemen van den eed van Koning Leopold II bijeenkomen. Buitendien zullen zij morgen vergaderen ten einde hulde ta brengen aan de nagedachtenis van den afgestorven vorst.</p>
</text>
