<?xml version="1.0" encoding="UTF-8"?>
<text>
	<title>BIJVOEGSEL. BUITENLAND. EngelschePost. LONDEN, Zaturdag 16 December (des Avonds).</title>
	<p>Behalve de prinsen van Wallis en Arthur is ook de hertog van Cambridge naar Brussel vertrokken om de lijkplegtigheid van den Koning der Belgen bij te wonen. Met hetzelfde doel zijn mede derwaarts gereisd de hertog van Aumale en de prins van Joinville, benevens de Belgische gezant, de Heer v. d. Weijer. — Graaf Russell is geheel hersteld van zijne onpasselijkheid; hij heeft mitsdien den heden gehouden kabinetsraad bijgewoond. — De lords der admiraliteit hebben zich gedurende deze week bezig gehouden met de begrooting voor marine. Naar wij vernemen, zegt de Army and Navg Gazelle, zal het voor de dienst van 1866—1867 aan te vragen totaal-bedrag minder zijn dan hetgeen voor 1865—1866 werd verlangd en verkregen. — De majoor Ewart is benoemd tot lid der commissie, die zich naar Algerie begeeft om onderzoek te doen naar den gezondheids toestand van het Fransche leger. — De invoer van kostbaar metaal heeft gedurende deze week bedragen cene waarde van £ 300,678 en de uitvoer £ 587,253. — Naar men berekent, zijn er onder de 658 nieuw verkozen parlementsleden 367 liberalen; hieronder zijn er 160, dié zich bepaaldelijk ten gunste eener reform-bill hebben verklaard, -42 die ten dien opzigte alleen hebben verklaard zich te houden aan de beginselen van lord Palmerston, terwijl 165 zich daaromtrent nog niet verklaard hebben. Onder de 289 conservatieven zijn er 194, die insgelijks hun gevoelen dienaangaande nog niet hebben uitgesproken, terwijl de overige 95 duidelijk genoeg te kennen hebben gegeven dat zij er niet tegen zijn. — De Onderkoning van Egypte heeft een stel juweelen vestknoopen besteld, bij een onzer aanzienlijkste juweliers, dat niet minder dan &apos; £ 40,000 zal kosten.</p>
	<p>— Het schip Light of the Age is op den 9den dezer maand met 512 landverhuizers van Grcenock naar Queensland vertrokken.</p>
	<p>— Blijkens berigt uit Halifax van 7 Dec. trof men te St. John&apos;s in New Bruuswick maatregelen van voorzorg tegen een inval van Fenians en zulks op een uit Washington ontvangen telegram, dat de broederschap cene onderneming van dien aard op het oog had. Men voedde echter niet de minste bezorgdheid.</p>
</text>
