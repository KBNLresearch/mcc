<?xml version="1.0" encoding="UTF-8"?>
<text>
	<title>Fransche Post. PARIJS, Zaturdag 16 December.</title>
	<p>Het hof is heden van Compiègne hier aangekomen. — De Koning van Portugal, die na afloop der plegtigheden te Brussel, hier wordt terugverwacht, waar hij den jeugdigen Kroonprins onder de hoede van den JPortugeschen gezant heeft achtergelaten, zal alsdan met de Koningin zijn intrek nemen op de Tuilerien en aldaar het pavillon Marsan bewonen.</p>
	<p>— Donderdag jl. had aan het ministerie van buitenlandsche zaken eene conferentie plaats wegens het Oostenrijksch-Fransche handelsverdrag. Daar men hier thans zeer gunstig voor de Oostenrijksche regering is gestemd, twijfelt men niet of de onderhandelingen zullen tot een gunstig resultaat leiden. Een bewijs voor die gunstiger stemming vindt men daarin, dat de officieuse dagbladen en correspondenten veel ophef maken van de vrijzinnige hervormingen, welke in het Venetiaansche te wachten zijn van het opheffen van het sequester, van eene algemeene amnestie, enz. — De Heer de Sacy wordt nog altijd gedoodverwd met het lidmaatschap van den Senaat. De bijzondere onderscheiding, waarmede hij te Compiègne bejegend werd, geeft voedsel aan dat gerucht. — Het humoristische geïllustreerde weekblad la Vie Parisienne is heden in beslag genomen. — De Heer Crémieux weerspreekt in een brief aan de Presse het door sommige bladen verspreide gerucht, dat hij voornemens is de balie te verlaten, om zich aan financiële ondernemingen te wijden. — Heden avond is de bekende republikein J. A. Bixio in 57-jarigen ouderdom alhier overleden.</p>
	<p>— In den schouwburg van het Palais Royal wordt eene parodie van het zooveel gerucht makende drama Henriette Maréchal opgevoerd, onder den titel van Henriette Marchemal.</p>
	<p>— In den afgeloopen nacht ontstond brand in de groote machinefabriek van Cail en C°. , waaiin niet minder dan 4UOO personen werkzaam zijn. De gebouwen beslaan eene oppervlakte van 20,000 ellen; 8000 ellen werden eene&apos; prooi der vlammen. Alle modellen en teekeningen zijn verloren gegaan. De fabriek was bij onderscheiden maatschappijen tegen brandschade verzekerd. De Heer Cail houdt zich onledig om zoo spoedig mogelijk den arbeid te doen hervatten. Reeds zijn bevelen gegeven tot aankoop van nieuwe werktuigen, den bouw van tijdelijke werkplaatsen, enz. De oorzaak van den brand is nog onbekend.</p>
	<p>— Volgens berigten uit Florence wordt het ministerie met eene ontbinding bedreigd, indien de financiële ontwerpen van den minister Sella in de Kamer tegenstand ontmoeten. Van wege de Fransche regering wordt voor dit geval eene ontbinding der Kamer aanbevolen, voor we&apos;, ke men bovendien wegens Rome niet gunstig is gestemd.</p>
</text>
