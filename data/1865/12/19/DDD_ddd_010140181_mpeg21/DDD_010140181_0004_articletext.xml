<?xml version="1.0" encoding="UTF-8"?>
<text>
	<title>Belgische Post. BRUSSEL, 17 Dec. (Particuliere Correspondentie).</title>
	<p>Het was heden een hoogst gedenkwaardige dag voor België. Op het oogenblik, nu de plegtige inhuldiging van Koning Leopold II is afgeloopen , kan men dat met het meeste regt zeggen. Reeds vroeg in den ochtend had Brussel een feestelijk aanzien aangenomen. De stad was gedurende den nacht getransfoi meerd. De treurig nederhangende rouwvlaggen hadden overal voor de lustig wapperende driekleur plaats gemaakt. Duizenden en duizenden hadden zich langs den weg geschaard, dien de optogt zou doortrekken. Aan de poort van Laeken hadden zich de burgemeester, de leden van den gemeenteraad, de jagers der burgerwacht, benevens de officieren van den generalen staf geplaatst. Weldra werd het signaal gegeven dat de Koningin in aantogt was. Dat signaal was trouwens overbodig,&apos; want weldra vervulde een oorverdoovénd gejuich in de rigting van Laeken de lucht. Men zag de dames met zakdoeken wuiven en een bloemen-regen op het rijtuig der Vorstin nederwerpen. Weldra was het gala-voertuig, door vier pikeurs en een detachement der guides voorafgegaan, aan den ingang der stad verschenen. 11. M. zat met hare beide kinderen in het rijtuig. Het portier werd geopend, zonder dat H. M. echter afsteeg, waarna de burgemeester het woord nam. Hij herinnerde aan het tijdstip waarop de Koningin voor het eerst door de bevolking der hoofdstad werd ontvangen. Toen riep de bevolking eene onuitwischbare herinnering op en voedde eene zoete hoop. De eerste was gewijd aan wijlen de overleden Koningin; die hoop, om in U. M. de deugden terug te vinden, waardoor de overledene zich zoozeer bemind wist te maken. Heden, nu U. M. Koningin is, zeide de burgemeester, begroeten wij de verwezenlijking van al onze wenschen en de geestdrift die U. M. op haren weg zal ontmoeten, zal haar op welsprekende wijze zeggen, dat U. M. ook de liefde van een geheel volk heeft weten te verwerven. De Koningin bedankte den burgemeester voor zijne hartelijke toespraak en de aanwezenden voor hunne schitterende ontvangst, terwijl zij herinnerde dat hare vurig3te wensehen den luister der hoofdstad golden. Duizendvoud herhaalde kreten van Leve de Koningin beantwoordden dit gezegde. De stoet zette zijnen weg voort, terwijl men denzelfden kreet nog eenige minnten later in de verte hoorde weerklinken. Weldra verscheen de Koning, voorafgegaan door een detachement guides. De vorst was te paard gezeten en door een luisterrijken staf omringd, aan het hoofd waarvan zich de Graaf van Vlaanderen en de Aarts hertog Jozef van Oostenrijk bevonden. De burgemeester begroette den Koning namens de stad. Even als de bevolking, zeide de Heer Anspach, wier geestdrift U. M. begroet, de getrouwe weerklank der natie is, even zoo zijn wij de getrouwe tolken van de gemeenteraden des lands, waarvan wij tot Leopold II zeggen, dat hij de gevoelens van innig vertrouwen en onwrikbare verknochtheid heeft geërfd, welke België aan den doorlnchtigen stichter der Belgische dynastie hechtten. Aan hen, voegde de redenaar er ten slotte bij, die ons vragen of vaderlandslievende gevoelens ons bezielen, antwoorden wij, door ons allen om de vlag der onafhankelijkheid en der vrijheid te scharen en den kreet aan te heffen, die onze kenspreuk zal blijven: &lt;*Leve de Koning.&quot; Leve de Koning! herhaalde de menigte tot dat de vorst door het opheffen van de hand te verstaan gaf dat hij het woord wenschte te voeren. Het gejuich van zoo even, waaraan ook de jagers als straks bij de aankomst der Koningin met geestdrift deelnamen (dat corps bevat namelijk verschillende onzer heetste democraten) maakte voor eene diepe stille plaats. De Koning, diep geroerd, betuigde den spreker zijnen dank voor de hartelijke ontvangst, welke hem was bereid. Hij herinnerde hoe zijn vader, wiens begrafenisplegtigheid eerst gisteren plaats had, 34 jaren geleden had beloofd de belangen der hoofdstad te zullen behartigen. Z. M. hoopte die belofte eveneens in toepassing te zullen brengen, want ook ik zeide Z. M. ben even als gij , een kind van Brussel.&quot; Ook nu weder daverden de toejuichingen van alle zijden gedurende verscheiden minuten, terwijl de Koning zich verder naar het Paleis de la Nation begaf. De zaal der Kamer van Vertegenwoordigers leverde een buitengemeen schitterend schouwspel op. Het bureau was door een prachtigen troon vervangen. Ter -zijde was eene loge ingerigt, waarin de Koningin reeds plaats had genomen. Ter regterzijde der Vorstin zat de Koning van Portugal. Tusschen haar en dien souverein stond de graaf van Henegouwen; ter linkerzijde van H. M. zat de Prinses Louise, achter de Koningin hadden de Prins van Wallis, de Kroonprins van Pruisen, de Aartshertog Jozef van Oostenrijk en de graaf van Vlaanderen, benevens de overige Vorstelijke genoodigden en de buitengewone gezanten plaats genomen. Aan de linker zijde zaten de leden van het corps diplomatiqne, de bisschoppen, de gouverneurs, enz. Het cen- trum was door de bureaux der beide Kamers, de ministers en de leden van den senaat en de regterzijde door de leden der Kamer ingenomen. De Dames waren op de achterste rij geplaatst en schenen door hare prachtige toiletten het geheel als met een vcelkleurigen bloemkrans te omsluiten.</p>
	<p>t .Weldra klonk het: //De Koning!&quot; De geheele vergadering stond op en herhaalde gedurende verscheiden seconden den kreet van Leve de Koning, dien zij van hnar handgeklap vergezelde. Z. M. plaatste zich op den troon en zeide met vaste stem, terwijl tranen van aandoening aan aller oog ontvielen: //Ik zweer de Grondwet en de wetten des lands te gehoorzamen, de onafhankelijkheid en de integriteit des lands te handhaven.&quot; Daarop las Z. M. cene treffende redevoering (de hoofdinhoud daarvan is in onze zondags-editie per telegram medegedeeld). De aandacht, waarmede deze woorden werden aangehoord, de geestdrift waarmede de vergadering verscheiden malen den vorstelijken spreker met de kreten van Leve de Koningin, Leve de Koning in de rede viel, en waarmede zelfs de bisschoppen instemden, de indruk van het geheele schouwspel laat zich niet beschrijven. Het was een grootsch, een treffend tooneel, waarvoor ook de aanwezige vreemde gasten blijkbaar niet gevoelloos bleven. Die kreten herhaalden zich nog verscheiden malen uit duizend monden, toen de vorstelijke personen de wetgevende vergadering verlieten en zich naar het paleis der hoofdstad begaven. Daar verschenen H. H. M. M. met hunne doorluchtige gasten op het balkon, maar de geestdrift was zoo groot, de menigte bleef zoo onbewegelijk het koninklijke gebouw aanstaren, dat H. H. M. M. herhaalde malen op het balkon zich vertoonden. Zoo als gedurende de vorige dagen, was ook nu weder de orde, die overal heerschte, even voorbeeldeloo3 als de geestdrift, welke overal op den togt van H. H. M. M. werd opgemerkt.</p>
</text>
