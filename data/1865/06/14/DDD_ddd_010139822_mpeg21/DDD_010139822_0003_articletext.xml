<?xml version="1.0" encoding="UTF-8"?>
<text>
	<title>Fransche Post. PARIJS, Zondag 11 Junij.</title>
	<p>Het vertrek der Keizerlijke familie naar Fontaineblean zal waarschijnlijk niet voor de laatste dagen dezer week plaats hebben. Tegen den 21sten dezer zal alsdan de eerste serie der genoodigden daarheen vertrekken.</p>
	<p>— Prins Napoleon heeft gisteren bij het Hippodrome een ongeval ondervonden. Het paard dat voor zijn rijtuig gespannen was, door een onverwacht toeval verschrikt, ging op hol. De Prins werd uit het rijtuig geworpen; hij kwam er evenwel met eenige onbeduidende kneuzingen af, ofschoon de wielen van het rijtuig hem over de beenen zijn gegaan; het was echter een van die ligte voertuigen,&apos;genaamd a I&apos;Améncaine. De Prins deed zich onmiddellijk naar Meudon terugbrengen. — Zooals aangekondigd was, is&apos;het ramschip Taureau jl. Zaturdag en wel met het beste gevolg te Toulon te water gelaten. — De 3000 man troepen uit de provincie Constantine, die tegelijk met den Keizer aan boord van het oefeningssmaldeel uit Algerie terugkeerden, zijn in afwachting van nadere bevelen te Toulon achtergebleven. Tevens zijn nog twee andere oorlogschepen, namelijk de Eldorado en de Jura, naar Oran en Algiers vertrokken, ten einde nog meerdere troepen van daar af te halen en naar Frankrijk over te brengen. Men gelooft nog steeds dat deze soldaten bestemd zijn om naar Mexico te worden gezonden, te meer omdat de regering thans, nadat de beraadslagingen van het Wetgevend Ligchaam over die aangelegenheid zijn afgeloopen, de expeditie met kracht verlangt voort te zetten, hetgeen in de allereerste plaats het zenden van versterkingen naar het nieuwe keizerrijk zal vereischen. Eenige dagen voor zijn terugkeer alhier heeft de Keizer, naar men zegt| een telegram aan den maarschalk Randon gerigt, waarin den minister van oorlog werd bevolen maatregelen te nemen, ten einde des noods 10,000 man naar Mexico in te schepen. En hoe gunstig de officiële berigten van daar o®k mogten luiden, beweren de bijzondere brieven meer dan osit, dat Frankrijk krachtige maatregelen zal moeten nemen, indien het Mexico geheel wil onderwerpen. Diezelfde brieven klagen over de volstrekte onwetendheid, waarin men, zelfs in de hoofdstad, omtrent den staat van zaken in het binnenland verkeert, ten gevolge van het stilzwijgen der dagbladen, uit vrees voor vervolgingen. Algemeen gelooft men echter, dat het in die gedeelten des lands nog zeer ongunstig uitziet. Daarbij heeft de vorming eener nieuwe staatkundige partij de ongerustheid der Mexicaansche regering in vrij hooge mate gaande gemaakt. Uit de ontevreden reactionairen is, met behulp der republikeinen , eene nieuwe fractie ontstaan, die de inlijving van Mexico bij de Vereenigde Staten voorstaat. De gele koorts heerscht weder in zeer hevige mate te Vera-Cruz. De Keizer, die reeds nabij die stad was aangekomen, heeft daarom plotseling afgezien van zijn plan om die stadte bezoeken. De Heer Cortes y Esparza heeft de portefeuille van binnenl. zaken nedergelegd, na gedurende vijf maanden te vergeefs getracht te hebben eenige orde in het beheer des lands te brengen. -T- Gelijk reeds is medegedeeld, is niet de voortzetting der openbare voorlezingen in het algemeen, maar alleen die der conférences van den Heer Dumas verboden. De aanleiding daartoe schijnt niet aan eene beoordeeling van het leven van den maarschalk Magnan te liggen, zoo als naen verkeerdelijk aanneemt, maar in den volgende volzin, die de romanschrijver bij zijne laatste voorlezing gebruikte: //Ik heb meer dan de Keizer voor de behoeftigen van Lyen gedaan. Hij heeft 20,000 frs. gegeven; mijne voorlezing teu hunnen voordeele bragt 20,580 frs. op. Te Antwerpen, bij het vergaan der visscherssloep de Hoop, deed ik meer dan Koning Leopold.&quot;</p>
	<p>— Tusschen de generaals Deligny en Grand heeft een duel plaats gegehad, waarbij eerstgenoemde eene zóó ernstige wonde heeft bekomen, dat hij aan de gevolgen is overleden.</p>
	<p>— Het gerucht, door de International medegedeeld, dat een attaché van het Fransche gezantschap te Madrid op de straat aldaar is vermoord, wordt niet bevestigd.</p>
	<p>— In den nacht tusschen 3 en 4 Mei heeft in de stad Mexico een brand plaatsgehad, waarbij twee officieren en een zouaaf van het Fransche leger zijn omgekomen. De kolonel Tourre, van het derde regement zouaven, had zich namelijk, op het vernemen dat zich op de eerste verdieping van het brandende huis zouaven bevonden in dat gebouw begeven om zijne manschappen uit het gevaar hetwelk hen dreigde te redden! Hij werd gevolgd door den laitenant Haucix de la Brousse, den kwartiermeester Lherbier en den zouaaf Schlinker. Naauwelijks waren zn op de eerste verdieping gekomen, toen de brandende vloer onder hnnne voeten instortte en zij in de vlammen vielen. Alleen de kwartiermeester is gered. Den luitenant en den zouaaf heeft men in een toestand gevonden, die alle hoop op hun behoud onmogelijk maakte, zoodat zij dan ook kort daarna bezweken. Wat den kolonel betreft, eerst na 36 uren zoekens heeft men onder het puin zijn geheel verkoold ligchaam opgedolven. — Volgens de Patrie heeft de president der republiek Haïti den opstand bedwongen. Hij wa» naar Gonaïves, waar de voornaamste hoofden van den opstand zich bevonden, aan de spits van twee bataljons zijner garde opgerukt eu had de opstandelingen geslagen, maar niet zonder dat een levendig gevecht had plaats gehad. —De Epoca meldt, dat de regering van Chili aan den Spaansehen gezant allezins bevredigende ophelderingen heeft gegeven nopens hare houding tijdens de geschillen tusschen Spanje en Peru, zoodat er geene vrees behoeft te bestaan voor eenige moeijelijkheden tusschen Spanje en Chili.</p>
</text>
