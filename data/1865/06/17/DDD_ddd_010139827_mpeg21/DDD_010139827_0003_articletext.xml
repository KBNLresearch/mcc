<?xml version="1.0" encoding="UTF-8"?>
<text>
	<title>Fransche Post. PARIJS, Woensdag 14 Junij.</title>
	<p>De Keizer heeft, alvorens Algerie te verlaten, bevel gegeven om aan de officieren, onderofficieren en soldaten, die tot de expeditien tegen de Arabieren behooren, cene maand soldij als gratificatie te betalen. — Men verzekert, dat de Keizer, alvorens uit Algerie te vertrekken, Jen maarschalk Mac-Mahon heeft benoemd tot lid van den geheimen raad.</p>
	<p>— Voortaan zullen, naar men zegt, de Keizer en de Keizerin niet meer te Biarritz, maar te Algiers de zeebaden gaan gebruiken. Er is sprake van om tot dat doel te Algiers een klein kasteel te bouwen. De Keizer zal door dit besluit aan de kolonie materieele voordcelen bezorgen, doordien het verblijf aldaar van het hof noodwendig een groot aantal bezoekers derwaarts zal lokken, waaruit niet anders dan vermeerderde welvaart voor de kolonisten zal voortvloeijen. — Volgens een vrij algemeen verspreid gerucht zal de Moniteur eerstdaags den tekst van een eigenhandigen door den Keizer aan de Keizerin gerigten brief openbaar maken, waarin de schrijver zijne gelukwCnschingen uitdrukt over de wijze, waarop de regentes hare taak heeft vervuld. In die missive zal tegelijkertijd een gedeelte van den sluijer worden opgeheven, waarmede de plannen der regering omtrent Algerie bedekt blijven.</p>
	<p>— Verschillende feiten toonen aan, dat de betrekkingen tusschen de Keizerlijke femilie en Prins Napoleon vrij wat gunstiger zijn dan men, algemeen wel onderstelt, waartoe waarschijnlijk zeer veel werd bijgedragen door het onderhoud, dat onmiddellijk na den terugkeer des Keizers tusschen dezen en denadjud. van diens neef, den generaal Franconnière plaats had en dat bijna een uur duurde. De Keizer heeft bovendien dadelijk na het ongeval, dat den Prins dezer dagen overkwam, aan dezen een eigenhandigen brief gerigt, terwijl sedert dat tijdstip zich dagelijks een adjudant van Napoleon 111 aan het Palais Royal vervoegde, om zich van den toestand des lijders te vergewissen. Een en ander zet bovendien een zeker gewigt bij aan het feit, dat de Keizer de jl. Dingsdag gehouden bijeenkomst der commissie voor &lt;^e internationale tentoonstelling in persoon presideerde, waardoor men zich tot de onderstelling geregtigd acht, dat de Prins binnen eenigen tijd de functien van voorzitter van dat ligchaam weder zal opvatten. Bovendien schijnt de Prins van zijn voornemen te hebben afgezien om zich op het kasteel van Prangins te vestigen. — Men verwacht hier weldra de leden der commissie terug, die door den Keizer van Mexico naar Rome werd gezonden. De onderhaadelingen zijn afgebroken.</p>
	<p>— Den 26sten dezer zal eindelijk de zaak der dagbladen-correspondenten de Heeren de Clairbois en de Saint Chéron voor de Vereenigde Kamers van het hof van cassatie worden behandeld.</p>
	<p>— Op den naam des koopers afgaande, had men gevreesd dat de beroemde schilderij //de Vergulder&quot; van Rembrandt uit de verzameling van den Heer de Morny voor eene Britsche collectie bestemd was. Mw. de Morny heeft die echter voor 150,000 frs. doen aankoopen. Dit bewijst reeds dat de geldelijke toestand der weduwe gunstiger is dan mén vroeger wel onderstelde. Men berekent dan ook thans dat zij en hare kinderen een jaarlijksch inkomen van 700,000 frs. zal kunnen genieten. — De bekende hertog de Grammont-Caderousse, een der helden van de beau-monde, ligt op sterven. Hij heeft zijn geheele vermogen dat, niettegenstaande zijne groote verspillingen nog eenige millioenen bedraagt, aan dc verschillende instellingen van liefdadigheid vermaakt. — Terwijl de Algerische dagbladen geene melding van hetbeweerds tweegevecht tusschen de generaals Grand en Deligny maken, en dat vooral door verscheiden dagbladen en daaronder door het regeringsorgaan, op grond van dat stilzwijgen wordt tegengesproken, wordt daarvan echter uitvoerig in verscheiden brieven van officieren van het leger gewag gomaakt. Hoe het eok moge zijn, waren de voorvallen van dien aard hier in de laatste dagen reeds talrijk genoeg. Zoo heeft er een èuel tusschen den Heeren Rodrigue en Voisin plaats gehad, omdat deze eene som van 10,000 fr.,die de eerste van hem door ecne weddenschap won, gebruikte om daarmede de schulden van den Heer Rodrigue gedeeltelijk te betalen, in plaats van die in handen des winners te stellen. De laatste werd vrij zwaar gekwetst. De Heer Douvillc, een vroeger marine-officier, werd door den Heer Eeuillaut, een onzer dandys in een tweegevecht gewond, waarvan het niet beleefd genoeg groeten van zekere befaamde dame, de oorzaak was. Mw. Cora Pearl, eene Engelsche vrouw derzelfde categorie, verwondde een harer bezoekers met een zakpistool in haren salon.</p>
	<p>— Het gerucht is in omloop gebragt, dat het jongst _itgekomen werk van Proudhon: De luimen der kunst, in beslag i 3 genomen. Dit vindt echter weinig geloof.</p>
	<p>— Men verzekert dat alle leden van het huis Orleans in September te Clarcmont zullen bijeenkomen.</p>
	<p>— De Gazelle des Etrangers heeft eene inschrijving geopend om aan den ex-Koning van Araucanie de middelen te verschaffen om naar zijne staten terug te keeren.</p>
	<p>— J. Larose, landbouwer en maire van Montreuil, en zijne vrouw hebben gisteren voor het hof van assises teregt gestaan, onder beschuldiging dat zij hunne dochter, oud 20 jaren , gedurende twee jaren opgesloten hebben gehouden on haar zoodanig mishandeld dat zij aan de gevolgen is overleden. De vrouw is tot levenslangen en Larose tot 15 jaren dwangarbeid veroordeeld. De dienstmaagd, die van medepligtigheid werd beschuldigd, is vrijgesproken. — Aan den Moniteur wordt uit Florence geschreven, dat de Italiaansche regering, bij de onderhandelingen met het hof van Rome, zonder eenig voorbehoud, zich vrijzinnig getoond heeft ten aanzien der voorwaarden, waarop de bisschoppen , die om de eene of andere reden van hunnen zetel verwijderd zijn, daarvan weder bezit wenschen te nemen. Ook heeft zij zich liberaal getoond nopens de kwestie betreffende het aantal bisschoppen in het koningrijk, eene aangelegenheid, waaraan de Paus zich veel laat. gelegen liggen. Wat de kwestie der eedsaflegging aangaat, op dit punt kan men minder toegevendheid verwachten, daar de woorden van dien eed in overeenstemming moeten zijn met dc bestaande wetten. De Italiaansche regering heeft echter ook omtrent deze zaak al die concessiën gedaan, welke de eerbied voor de wet toelaat. Ten slotte leest men in het berigt, dat men allezins regt heeft te verwachten, dat de zaak ten genoege van beide partijen geregeld zal worden.</p>
</text>
