<?xml version="1.0" encoding="UTF-8"?>
<text>
	<title>Fransche Post.</title>
	<p>PARIJS, Donderdag 22 Junij. Gisteren is op de Tuilerien een groot diner gegeven ter eere der Grootvorstin Maria van Rusland, die zich tot het gebruik der zeebaden naar Trouville begeeft. — Heden wordt verzekerd, dat de besluiten zijn onderteekend, waarbij de maarschalk Canrobert tot opperbevelhebber van het leger van Parijs en de generaal Ladmirault tot zijn opvolger te Lyon worden benoemd. — Er is sprake van eene reis rondom de wereld, welke Prins Napoleon met een wetenschappelijk doel zal ondernemen en waarvan de duur voorloopig op 2 jaren is vastgesteld. Prinses Clotilde zal den winter te Elorence gaan doorbrengen. — Iv staatkundige en diplomatieke kringen beschouwt men de verwijdering van Prins Napoleon, als een waarborg voor de handhaving van den vrede en van de staatkunde, welke de Keizer sedert eenigen tijd heeft aangenomen. — Dc waarde der bosschen van het domein in Algerie, tien jaren geleden op 150 millioen, later op 300 millioen, is thans volgens de jongste officiële rapporten op 600 millioen geschat. — Meijerbeer&apos;s Africaine zal, indien de toeloep nog eenigen tijd zoo groot bl}jft a*s thans, de kas der opera goed vullen. De 22 eerste voorstellingen hebben 258,000 fr. opgebragt. — De Keizer van Rusland heeft de villa te Nizza, waarin de grootvorst troonopvolger is overleden, alsmede de vier andere villa&apos;s, welke gedurende den jongsten winter door het Russische hof gehuurd waren, aangekocht voor de som van twee millioen fr. — De geruchten omtrent nieuwe onlusten, welke sedert het vertrek des keizers uit Algerie in Babors zouden zijn uitgebroken, blijken van allen grond ontbloot te zijn. — Brieven uit New-York melden, dat Juarez aan een aantal Amerikaansche schepen kaperbrieven heeft uitgegeven.</p>
</text>
