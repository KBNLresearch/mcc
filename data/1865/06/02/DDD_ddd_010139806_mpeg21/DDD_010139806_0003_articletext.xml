<?xml version="1.0" encoding="UTF-8"?>
<text>
	<title>Fransche Post. PARIJS, Dingsdag 30 Mei.</title>
	<p>De regering heeft uitvoerige depêches ontvangen van deu markies de Montholon, Fransch gezant te Washington, waaruit blijkt, dat thans eene politiek van kalmte bij de regering der Unie de bovenhand schijnt te verkrijgen.</p>
	<p>— Naar men verneemt was Prins Napoleon, na de ontvangst van den brief des Keizers, voornemens zich naar Milaan te begeven, daar een paleis te koopen en er zich te vestigen. Het schijnt evenwel, dat dit in overijling genomen besluit te Florence bepaaldelijk afkeuring vond en dat aau den eigenaar van het paleis op den Corso een wenk gegeven werd om de onderhandelingen niet voort te zetten. Het blijkt tevens, dat ook van eene andere zijde aan den Prins de raad is gegeven, om eene volkomen vriendschapsbreuk met den Keizer te vermijden. Dezen raad volgende, heeft de Prins vooreerst ook. afgezien van eene reis naar zijn landgoed in Zwitserland en heeft hij zich tot aan den terugkeer des Keizers naar zijn landgoed Mcudon, nabij Parijs, begeven. — Het is bijna steker dat de zitting van het wetgevend ligchaam andermaal zal worden verlengd, en wel tot 1 Julij. De discussie over de begrooting zal niet beginnen voor aanstaanden Maandag. &apos; — Als opvolger van den maarschalk Magnan in het opperbevel over het leger van Parijs, noemt men heden den maarschalk Regnault de St. Jean d&apos;Angely, commandant der keizerlijke garde. De lijkplegtigheid voor den maarschalk Magnan zal Donderdag plaats hebben in de kerk der invaliden: daarna zal het overschot van den maarschalk naar het familiegraf te St. Germain vervoerd worden. De Heer Magnan genoot als maarschalk, senator, opper-jagermeester, enz. ruim 300,000 fr. &apos;sjaars en niettemin zijn talrijke wissels van hem in omloop, welke heden tot 50 pCt. aangeboden werden.</p>
	<p>— De Heer Geoffroy de Villeneuve, een der meest bekende leden van het Wetgevend Ligchaam, is heden na eene langdurige ongesteldheid overleden.</p>
	<p>— De touwslagers hebben thans ook den arbeid gestaakt. Zoo wel het staken van den arbeid door de vele. werklieden, als de geringe omzet in1 den handel, heeft een zeer merkbaren invloed over de deposito&apos;s in de spaarkassen der hoofdstad. In de afgeloopen week werden slechts 278,000 francs ingebragt en daarentegen 359,000 francs uitgehaald. — Het Petit Journal wijdt een zijner hoofdartikelen aan het dezer dagen hier gehouden feest der Duitsehe vereeniging voor de gijmnastie. Het artikel is geschreven door Timothée Trimm (Leo Lespez) en is in zeer vriendschappelijke woorden vervat, maar maakt toch een komisch effect, omdat de schrijver alles met elkander verwart. Hij houdt de Teutonia (de mannen zang-vereeniging) voor de gymnastie-vereeniging, verbeeldt zich dat alle Duitsehe leden dezer laatste leden zijn van zangvereenigingen en omgekeerd; de Duitsehe kleuren neemt hij voor die van de bondsvergadering en zoo al verder. Bijzondere verwondering verwekte bij den Heer Timothée Trimm de ontzaggelijke horen, waaruit alle gymnastiebeoefenaars en zangers bier dronken om hun dorst te stillen en het beeld van vader Jahn, dat naast de Gtrmania op do zanger-estrade was geplaatst, verwekte zijne bijzondere belangstelling. Jahn hield hij natuurlijk voor den riviergod Rijn en de Germania zag hij aan voor de godin Freja.</p>
	<p>— De populaire inschrijving van 10 centimes om aan Mw. de weduwe Lincoln, namens de Fransche democratie eene gouden medaille aan te bieden, verkrijgt cene groote uitbreiding. De Phare de la Loire, van welke het denkbeeld dezer inschrijving is uitgegaan, rhaakt reeds de namen van 10,000 inschrijvers bekend, waaronder ook die van Victor Hugo, Edgard Quinet, Louis Blanc, Michelet, enz.</p>
	<p>—In brieven uit Florence wordt beweerd, dat de ministers Natoli, Sella en Vacca hun ontslag hebben ingediend, ten gevolge van de toenadering, welke plaats heeft tusschen de Pauselijke en de Italiaansche regeringen en van de concessien, welke daarvan ongetwijfeld het gevolg zullen zijn. De Heer de Revel is te Rome door den kardinaal Antonelli ten gehoore ontvangen, ofschoon men stellig verzekert, dat die persoon met geenerlei officiële zending is belast. De Italiaansche bladen melden, dat een concordaat tusschen Italië en hét Vaticaanzal worden gesloten, welk laatste echter in twijfel wordt getrokken, omdat concordaten alleen tusschen regeringen, welke elkander officieel hebben erkend, gesloten kHnnen worden en dit geenszins het geval is tusschen de regeringen Van Florence en Rome.</p>
	<p>— Men zegt, dat Prinses Dagmar, de voormalige bruid van wijlen den Grootvorst Troonopvolger, van den Keizer van Rusland het grootkruis der orde van de H. Katharina hoeft ontvangen, benevens een jaargeld van 40,000 roebels. Naar men beweert zal de Prinses in den loop des zomers te Petersburg aan het keizerlijk gezin een bezoek brengen.</p>
</text>
