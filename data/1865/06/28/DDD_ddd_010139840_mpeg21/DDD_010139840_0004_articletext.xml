<?xml version="1.0" encoding="UTF-8"?>
<text>
	<title>Belgische Post. BRUSSEL, Maandag 26 Junij.</title>
	<p>De Koning heeft bij besluit van 22 Junij den Hertog van Brabant en den Graaf van Vlaanderen tot Luitenants-Generaal benoemd. — Men meldt dat de Koningin van Engeland met hare kinderen eenige dagen in de maand Augustus hier zal komen doorbrengen. In het laatst der maand begeeft H. Sï. zich naar Coburg, waar eene familie-bijeenkomst zal plaats hebben ter gelegenheid der onthulling van het gelenkteckcn ter nagedachtenis van Prins Albert opgerigt. —De weduwe van den minister van staat, Joscph Lebeau, vernomen hebbende, dat eenige leden der Kamer van Vertegenwoordigers voornemens waren om van hun initiatief gebruik te maken en cene wetsvoordragt in te dienen, waarbij bepaald werd dat het pensioen van haren echtgenoot van wege den staat op haar zou worden overgedragen, schreef onmiddellijk aan een hoog geplaatst persoon, die met den Hr. Lebeau in langdurige vriendschapsbetrekking had gestaan, en verklaarde op de meest bepaalde wijze, dat zij die hulde van de hand wees. De inhoud van dien brief werd aan den Koning medegedeeld, die zonder verwijl aan Mw. Lebeau een brief schreef, waarin hij in de meest kicsche bewoordingen de verwachting te kennen gaf, dat zij van zijne hand een bewijs van erkentelijkheid zou aannemen. Bij do hoogst welwillende termen van den brief des Konings heeft Mw. Lebeau gemeend bij hare weigering niet te mogen volharden. Het pensioen zal uit &apos;s Konings particuliere fondsen worden betaald. — De provincie Brabant heeft cene bevolking van 840,351 inwoners. Dit jaar werden ingeschreven 7114 miliciens. Daarvan hadden een volledig lager onderwijs genoten 3090, 1474 konden lezen en schrijven; 356 konden alleen lezen, 2103 hadden hoegenaamd geen onderwijs genoten.</p>
</text>
