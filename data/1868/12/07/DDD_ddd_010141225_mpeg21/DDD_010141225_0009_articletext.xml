<?xml version="1.0" encoding="UTF-8"?>
<text>
	<title>Scheepstijdingen.</title>
	<p>ROTTERDAM, 4 Dec. Volgens brief van kapt. Koorders, voerende het schip Astrea, dato Auckland (N. Z.) I Oct., was hij den 24sten Sept. aldaar behouden van zijne reis naar Aratapu, noordwestelijk gedeelte van het eiland aangekomen. Op die terugreis evenwel was het schip aan den grond geraakt en eenige dagen vast blijven zitten, zoodat om het vlot te maken een gedeelte der lading planken, naar gissing een vijfde, over boord was geworpen en grootendeels, verloren was gegaan. Schip en tuig hadden wel wat geleden, maar het vaartuig was digt gebleven. Na de lossing zou het schip op de sleephelling worden gehaald om te worden nagezien. BRIELLE, 4 Dec. Het Nederl. schip Titia Jacobina, kapt. H. G. Klein, van Nantes, is alhier bij het binnenkomen op den vasten wal aan den grond gevaren en bij hoog water blijven zitten. GRIMSBY, 2 Dec. Het Ned. schoenerschip Blyham kapt. Luising, van Petersburg naar Waterford bestemd, is door assistentie van de equipage der reddingboot van Skegness alhier jbinnengebragt, zijnde lek, doordien het op Boston Knock op strand is geweest.</p>
</text>
