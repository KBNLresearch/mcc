<?xml version="1.0" encoding="UTF-8"?>
<text>
	<title>&apos;s Gravenhage, 28 November 1868. HAAGSCHE KRONIJK.</title>
	<p>Zelden heeft de residentie zulk een druk en gewigtig aanzien als in den naderenden tijd der surprises. De levendige en deftige menigte op straat doet de graauwe lucht bijna vergeten; zij wijdt de uitgestalde magazijnen in, en dingt en looft — even als de Tweede Kamer vóór zij iets aanneemt. Tegen Sinterklaas is trouwens de geheele Wetgevende Magt op de been; het is een tijd van spanning zoo voor hen, die aan de groene tafel en op de groene banken zitten als voor dat legio, dat op de schoolbanken springt en rijdt. Beide droomen van letters en surprises. Een spotter zei mij zelfs gisteren, dat hij voornemens was, tegen Sinterklaas eenigen zijner vrienden eene ridderorde te zenden , met de woorden van Salomo in het midden: «Weest •niet al ie regtvaardïg&quot; Het opera-publiek heeft Salomo _ raad niet opgevolgd en Roux, den onbekwamen eersten tenor, zoo onbarmhartig behandeld, dat men Talion in de plaats van Roux heeft gegeven. Het lot van Talkn is nog onbekend: wie in de residentie vooral niet ontzaggelijk schreeuwen kan, heeft geen succes, — behalve de jeugdige academiciens, die men liefst in het geheel niet hoort. Trouwens de levenslustige zonen van Apollo, in de ooijevaarstad, hebben zich slechts een paar malen even doen hooren, doch toen de policie met kracht die opwellende lust tot het koorgezang wist tegen te gaan, hebben zij gezwegen. Zou het echter geen argument kunnen zijn voor de opheffing der academie te Amsterdam, dat overal, waar de rust verstoord is geworden, de leerlingen eener school voor schoone kunsten het initiatief genomen hebben, hetgeen #den veredelendon invloed der kunst&apos; een leelijke part speelt.</p>
	<p>ïk vrees, dat men zich in de Tweede Kamer weinig om de gansche kwestie bekommeren zal, want de kunst is hier te lande een stiefkind; zij moet zich zelve helpen; en al staan er hier en daar mannen van talent en energie op, zoo als Kaiser en Gosschalk, b. v., om tegen een of anderen heilloozen maatregel te waarschuwen en in gezonde taal hunne gronden uiteen te zetten, zoodra het volgende in het spel komt: vZou de Kamer geneigd zijn voor zoodanige jaarlijksche uitgaaf van 20,000 gulden , te verminderen met de aangeboden bijdrage van 5000 gulden door Amsterdam en met de leergelden der kweekelingen, en te vermeerderen met eene som van meer dan ƒ 100,000 voor een nieuw gebouw, gelden toe te staan.&quot; (Memorie van beantwoording, vijfde hoofdstuk.) Dan: //Hen- Organist, weit du da bist, so schweigen alle Floten.&quot; Zal men den minister, behalve de met zooveel klem aangevoerde argumenten, niet willen of kunnen overtuigen, dat het zelfs de roeping eener kunst-academie niet is, om kunstenaars voort te brengen, maar eenvoudig om daar bij den kweekeling de onmisbare eerste gronden te leggen, opdat later het individu zich verder zelfstandig ontwikkele, en de bosse des beaux arts bjj hem tot volkomen rijpheid kome?</p>
	<p>De raad van bestuur der Koninklijke Academie, toont bovendien in zijne missive aan de Tweede Kamer zoo helder aan: -«dat het bovendien vooral ook de bedoelingds om, door deugdelijk en klassiek teeken-onderwijs, den scnoonheidszin en den kunstsmaak te ontwikkelen en te voeden bij die jongelieden, die zich willen bekwamen in eenig vak van nijverheid of handwerk, in welks vormen de schoonheid niet mag worden verwaarloosd.&quot; Trouwens, hoe er in ons land met de kunst wordt omgesprongen, blijkt b. v. uit de wijze hoe de landsgebouwen te &apos;s Hage worden gekalfaterd en gelapt. Op de begrooting is 34,500 gulden aangevraagd voor het onderhoud en herstel daarvan, doch ze zien er dan ook pover uit. Het toezigt daarover is toevertrouwd aan een zeer kundig ingenieur van den waterstaat met eenige opzigters, die zeker de eersten zullen zijn om te getuigen, dat de schoone bouwkunst volstrekt niet tot hun element behoort. Men kan in staat zijn een flink kanaal, te maken en stevige dijken te bouwen, zonder daarom in de bouwkunst ervaren te zijn; maar in andere landen vertrouwt men de zorg voor gebouwen aan architecten toe, en zon men niet dulden dat de toegang tot eene historische gedenkplaats als het Binnenhof gerestaureerd werd op de wijze als men dit de bouwvallige poort heeft gedaan. Haast zon ik er dan ook niet van dnrven reppen, dat men in &apos;s Gravenhage eene schilderij van Adriaan Brouwer ontdekt heeft. Hier en daar zal er een enkel knnstvriend misschien verrast opzien; de massa bekommert er zich niet om. Toch ware het inderdaad de moeite waard dien Adriaan Brouwer eens te bekijken, en zou het zelfs eene aanwinst kunnen worden voor het koninklijk kabinet van schilderijen te &apos;s Hage, dat zich niet op het bezit van een kunstproduct van Brouwer mag verhoovaardigen. De schilderij steltvoor eenige spelers met een paar beschonkenen op den achtergrond. Er zit karakter in die jolige, drinkers en Brouwer moet met liefde en zeker genot die typige gezellen bijeen febragt hebben. Het is schetsachtig, met veel olie geschuierd, het goudkleurige aanzien en de dunne laag verf verraadt dit.</p>
</text>
