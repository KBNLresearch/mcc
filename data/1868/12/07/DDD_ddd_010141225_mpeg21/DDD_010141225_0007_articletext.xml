<?xml version="1.0" encoding="UTF-8"?>
<text>
	<title>INGEZONDEN STUKKEN. DE TERSCHELLINGER LOODSEN.</title>
	<p>Eenige weken geleden werd in het Handelsblad een onderteekend opstel geplaatst, houdende zeer ernstige grieven tegen den staat der Terschellinger Loodsbooten. ifen heeft niet beproefd de ongegrondheid dier grieven aan te toonen, hetgeen ook niet wel mogelijk zou zijn geweest, integendeel verscheen sedert in de dagbladen het berigt dat al de rinkelaars zullen worden afgekeurd en vervangen door loodskotters. Is de zaak nu daarmede ten einde? Mij dunkt dat er meer dient te geschieden. Nog geen jaar geleden had men het verlies te betreuren van Oe loodsboot n°. 4, waarbij 7 flinke «eelieden omkwa- men, nalatende 31 weduwen en weezen. Toen reeds was bekend dat de vaartuigen ondoelmatig waren. Toch kwam in de plaats der verongelukte boot eene andere van dezelfde soort en in welken onverantwoordelijken toestand dit vaartuig verkeerde is in boven bedoeld ingezonden opstel duidelijk genoeg uiteengezet. Het was dan ook volstrekt niet vreemd, dat weldra weder het vergaan eener Loodsboot werd gemeld, waardoor thans 37 vrouwen en kinderen in diepen rouw werden gedompeld. Dat nu deze vaartuigen, die vergaan zijn, door anderen zullen worden vervangen spreekt wel van zelf. Maar ik herhaal, is dit voldoende? Verdient niet de vraag overweging hoe het kwam, dat juist daar, waar de dienst het moeijelijkst is, zich de slechtste vaartuigen bevonden? Bewijzen niet deze ongelukken, die voorkomen hadden kunnen worden, indien vroeger zeewaardige schepen in dienst waren gesteld, dat er ergens iets hapert ? En is men nu voldoende gewaarborgd, zoo lang dit niet naauwkeurig is onderzocht? Mijns bedunkens is de zaak belangrijk genoeg om de aandacht te trekken der volksvertegenwoordiging; zelfs zou ik het betreuren, indien het bleef bij eene eenvoudige interpellatie. De benoeming eener commissie van onderzoek, zou naar mijne vaste overtuiging, uitkomsten leveren in sommige opzigten welligt onaangenaam, maar voor de zeevarenden in het algemeen en de Terschellingers in het bijzonder van het grootste belang. T. C. SCHOL.</p>
</text>
