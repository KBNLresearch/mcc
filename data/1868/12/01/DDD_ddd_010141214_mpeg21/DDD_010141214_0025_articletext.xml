<?xml version="1.0" encoding="UTF-8"?>
<text>
	<title>VERVOLG DER NIEUWSTIJDINGEN. AMSTERDAM, Maandag 30 November.</title>
	<p>Ten raadhuize werd op heden bij enkele inschrijving publiek aanbesteed: Het ophoogen en onder profil brengen van het terrein voor het Paleis van Volksvlijt, met het aanleggen van de vereischte riolen, zinkputten en toebehooren voor het afvoeren van water. Minste inschrijver de Heer J. Schalk, te Buiksloot, voor de som van Æ’19,400.</p>
	<p>Uit &apos;s Gravenhago wordt gemeld, dat de ambtenaren ter provinciale griffie van Noord-Holland een adres aan de Tweede Kamer der Staten-Generaal hebben ingediend, ten einde de zoo lang gevraagde, doch steeds uitgebleven lotsverbetering te erlangen, Men verneemt, dat dit berigt onjuist is, en dat de bedoelde ambtenaren zoodanig adres niet hebben ingediend. (-d. C.)</p>
	<p>* ROTTERDAM, 30 Nov. Heden is het 50 jaren geleden dat pastoor J. D. Raken als geestelijke gewijd werd. De R. C. kerk aan den Steiger is feestelijk voor deze gelegenheid getooid en de waardige geestelijke heeft vele welverdiende bewijzen van gehechtheid en hooge achting van verschillende zijden ontvangen. * MAASSLUIS, 30 Nov. De haringvangst met loggers is dit jaar zoo buitengewoon gunstig geweest, dat dezer dagen een logger slechts even buiten den Hoek van Holland zijnde, reeds volle lading in had. Men is nog altijd bezig met kaken en inzouten, iets dat naar menschengeheugenis nimmer te voren zoo is geschied.</p>
</text>
