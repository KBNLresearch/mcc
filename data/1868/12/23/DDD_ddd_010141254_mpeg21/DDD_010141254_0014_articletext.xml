<?xml version="1.0" encoding="UTF-8"?>
<text>
	<title>BERIGTEN, IN DE LAATSTE EDITIE VAN HET VORIG NOMMER OPGENOMEN.</title>
	<p>* AMERSFOORT, 21 Dec. Ter zitting der arrondissements-regtbank alhier is op 17 dezer behandeld de zaak van Jacobus Janssen, hoofd-conducteur des Rijnspoorwegs. Het gold hier de vraag, in hoeverre de beklaagde kon ver antwoordelijk worden gesteld voor het onheil dat 2 Junij jl. op den Rijnspoorweg tusschen Breukelen en Maarssen is voorgevallen en waarbij de Heer Wijnne uit Groningen het leven heeft verloren. Nadat 15 getuigen a charge waren gehoord, eischte het O. M. schuldigverklaring aan het feit //van zonder opzet gevaar te doen onstaan voor een spoortrein&quot; en veroordeeling tot eene eenzame opsluiting voor den tijd van 45 dagen. De Heer Jhr. Mr. A. J. Rethaan Macarè, advocaat uit Utrecht, droeg de verdediging voor en concludeerde tot vrijspraak. Na repliek en dupliek is de uitspraak bepaald op Donderdag 24 dezer. * ARNHEM, 21 Dec. De proefneming der directie van den schouwburg alhier met het geven eener volks-voorstelling tegen 75, 50 en 25 cents entree, is gisteren avond uitnemend geslaagd. Nog nimmer wat de zaal zoo bezet. De Heer Victor Driessens was, gelijk men dit van hem gewoon is, in de rol van den Voddenraper van Parijs weder uitmuntend. Aan luide, zelfs stormachtige toejuichingen ontbrak het niet. De directie zal wèl doen het niet bij deze eerste proef te laten en zich gewis niet laten afschrikken door de vrome aanmerkingen van eene kerkelijke rigting, die dergelijke uitspanning op zondag als zondig bebeschouwt.</p>
</text>
