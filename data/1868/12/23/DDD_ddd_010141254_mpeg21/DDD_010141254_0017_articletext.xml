<?xml version="1.0" encoding="UTF-8"?>
<text>
	<title>AMSTERDAM Dingsdag 22 December.</title>
	<p>De werkzaamheden van de Tweede Kamer der Staten- Generaal zullen morgen of overmorgen afloopen. Vóór het Kersfeest gaat de Kamer op reces uiteen. Dat reces zal waarschijnlijk ongeveer zes weken duren. Daar de Eerste Kamer eerst Maandag 28 dezer weder bijeenkomt, zoo valt het ten hoogste te betwijfelen^ of de begrooting voor 1869 nog vóór het aanstaande jaar in die kamer zal kunuen worden afgehandeld.</p>
	<p>Men schrijft ons uit de residentie, d.d. 21 December. «De door het voorloopig bestuur van Spanje benoemde nieuwe gezant bij het Nederlandsche hof, de Heer Bonifacius de Bias, is in deze residentie aangekomen. //Heden is die Heer door den minister van buitenl. zaken ontvangen. *In politieke kringen stelt men het evenwel als zeer twijfelachtig, of de Heer de Bias wel in zijne hoedanigheid van gezant door den Koning zal worden ontvangen. Men veronderstelt dat zal worden afgewacht, wat in deze deor de groote mogendheden zal worden gedaan, of zij namelijk de door het voorloopig bestuur benoemde gezanten zullen erkennen, dan wel of zij den uitslag zullen afwachten van de beslissing der nieuw zamen te komen Cortez nopens de staatsregeling, die aan Spanje zal worden gegeven ; de mogelijkheid toch bestaat dat, wanneer tot het invoeren van den constitutioneel-monarchalen regeringsvorm besloten wordt, de door het voorloopig bestuur benoemde vertegenwoordigers van Spanje, door anderen zullen worden vervangen.&quot;</p>
	<p>* UTRECHT, 22 Dec. Aan onze hoogeschool werd heden bevorderd tot doctor in de regten, de Heer A. Telders, geb. te &apos;s Hertogenbosch, na verdediging van een academisch proefschrift: //Bijdrage tot eene geschiedenis van het bezit in de doode hand, met een voorwoord, gewijd aan de nagedachtenis van wijlen prof. O. van Rees.</p>
</text>
