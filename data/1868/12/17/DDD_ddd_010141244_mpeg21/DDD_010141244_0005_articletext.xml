<?xml version="1.0" encoding="UTF-8"?>
<text>
	<title>INGEZONDEN STUKKEN.</title>
	<p>//Het kapitaal voor de Ooster-spoorweg-maatschappij gevorderd, is tot heden niet volgeteekend&quot;— zoo luidt het berigt door de HH. Holtzman &amp; Sieburg aan de inschrijvers gezonden, gewis teleurstellend voor allen, die met ware belangstelling deze onderneming wenschten te bevorderen. Zij worden alleen nog bemoedigd door de bijvoeging: //Wij blijven pogingen in het werk stellen, oia alsnog tot het gewenschte doel te geraken&quot;. De.e pogingen te ondersteunen is pligt van allen, die de volvoering van het plan op goede gronden wenschen. Ik mag mij onder dezen rekenen, niet omdat ik die onderneming beschouw uit het oogpunt van bijzondere winstbelovende geldbelegging — hierover laat ik liefst financiële autoriteiten oordcelen — maar omdat uit een medisch-hygiènisch oogpunt het bezit van den beraamden spoorweg voor Amsterdam van het grootste gewigt is.</p>
	<p>Aan de Redactie,</p>
	<p>Ér is geen middel aan te wijzen, dat voor alle scanden onzer ingezetenen gezondheid van geest en ligchaam beter kan bevorderen, dreigende kwijning van krachten onder ingespannen arbeid afweren, reconvalescentie van voorbijgaande ziekten bespoedigen, dan het ruim genot van lichten lucht in eene hoog gelegen door de natuur heerlijk gestoffeerde boschrijke landstreek. Dit genot is niet het beste, maar het eenige middel waaraan de bewoners van groote steden, ook bij den meesten overvloed van verkwikkend voedsel en opwekkend levensgenot, nog behoefte hebben. Dit voorregt geniet, sedert den aanleg der spoorwegen, reeds menigeen, wien en tijd en geld niet ontbreekt om het op een betrekkelijk grooten afstand te gaan zoeken, maar het zal eerst dan voor velen onzer stadgenooten een meer algemeen goed kunnen worden, wanneer het ook toegankelijk is voor den minder bevoorregten met tijdelijke middelen of door nuttigen, en slechts voor korte poos af te breken, arbeid aan zrjne woning geklonken. De verbinding met het heerlijke Gooiland zal dit binnen denzelfden korten tijd bereikbaar maken, waarin men zich thans naar Haarlems omstreken kan vervoegen, waar met alle respect voor het liefelijke der streek, de gedachte aan malaria en tusschenpoozende koorts niet geheel kan worden ter zijde gesteld. Bij mijne oesehouwing der toen en nog steeds hangende Gasthuis-kwestie in 1865 heb ik gewezen op het wenschelijke van eene inrigting van een toevlugtsoord voor reconvalescenten en aan langdurige kwalen lijdenden uit onze gasthuizen in een /«Buitenhuis&quot;, in den waren zin van het woord, ter vervanging van het zoo dikwerf veroordeelde gasthuis aan den Overtoom, bij het toen reeds gekoesterde uitzigt op den Oosterspoorweg, Geen wonder dat, nu de felegenheid bijna bereikt scheen, mijne overtuiging, na meer an 40 jarige opmerking van de groote behoefte aan de vervulling van dien wensch, de gedachte weder levendig deed worden, dat liefde tot allen — ook tot den naaste die arm is — zijne vervulling in een niet te lang tijdsverloop zou doen bereiken! Dan zou Amsterdam niet langer achterstaan bij Parijs en Londen, waar sedert lang de gelegenheden voor verpleging van behoeftigen, voor alle reconvalescenten uit de hospitalen, in heerlijke omstreken geopend lijn, en voortdurend worden uitgebreid, De onzekerheid van den uitslag, die u bekend is gemaakt, heeft mij niet veroorloofd op ó_t oogenblik bescheiden te zwijgen, maar onwederstaanbaar gedrongen een woord te rigten tot zoovelen, die hunne schatten ten algemeenen nutte gaarne veil hebben, op wier instemming met mijne zienswijze ik mij vleijen durf te kunnen rekenen. Moge zoo hunne krachtige medewerking niet achterblijven en ons aller doel bereikt worden! 12 Dec. 1868. Pkop. C. B. TILANUS.</p>
</text>
