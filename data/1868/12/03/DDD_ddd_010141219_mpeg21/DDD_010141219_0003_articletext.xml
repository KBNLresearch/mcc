<?xml version="1.0" encoding="UTF-8"?>
<text>
	<title>Fransche Post.</title>
	<p>PARIJS, 30 Nov. (Part. Corr.) Gisteren had den Keizer, op een wandelrid naar Pierrefonds, bijna een ernstig ongeluk getroffen. Een paard van het rijtuig, hetwelk door Z. M. zelven werd bestuurd, viel en sleepte in zijnen val het andere paard met zich mede. De Keizer en zijn adjudant, de generaal Montebello, sprongen uit het rijtuig, zonder eenig letsel te bekomen. De terugtogt naar Compiègne werd met een ander rijtuig voortgezet. De ter aarde bestelling van het stoffelijk overschot van Berryer zal waarschijnlijk aanstaanden Maandag plaats hebben. De vrienden van den overledene, deputatien van de orde der advocaten en van de academie, enz., zullen op kosten der familie met een extra-trein naar Angerville worden gevoerd, waar het stoffelijk overschot in het familiegraf zal worden bijgezet. Even vóór zijnen dood is de zieke weder tot volle bewustheid gekomen, zoo dat hij alle aanwezigen herkende. In sommige kringen wordt verzekerd, dat de Prins van Wallis, tijdens zijn bezoek te Compiègne, ten behoeve van zijn schoonvader, den Koning van Denemarken, van den Keizer de verzekering heeft ontvangen, dat Frankrijk Denomarkens regte n ten krachtigste zal ondersteunen.(V) Volgens eene uit Florence ontvangen depèchejjheeft de Koning aan drie door het geregtshof te Perugia ter dood veroordeelde personen, lijfsgenado geschonken. Men ziet hierin eene soort van protest tegen de jongste executien te Rome. Voorts wordt nog uit die stad gemeld, dat in Italië eene inschrijving zal worden geopen# van 5 centimes, ten behoeve van de betrekkingen, door Monti en Tognetti nagelaten. Volgens den Public zal, ten opzigte van het tijdstip der bijeenkomst van de Wetgevende Kamers, eerst een besluit worden genomen na den terugkeer van het hof, namelijk na 20 December.</p>
	<p>Met opzigt tot de voorgenomen werkstaking der letterzetters hier ter stede verneemt men, dat deze aangelegenheid zoo goed als geschikt is, ten gevolge van de toetreding van bijna alle meesters tot de voorwaarden , door de werklieden gesteld.</p>
	<p>De regering schijnt zich aan de klagten, waartoe de openbare vergaderingen hier ter stede van verschillende zijden hebben aanleiding gegeven, meer en meer gelegen te laten liggeu. De Heer Amadée Cazenave werd Vrijdag jl. voor den regter van instructie gedagvaard, als verdacht van in eene door hem in de zaal der Pré-aux-Clercs gehouden redevoering &apos;/over het huisselijk geluk en inzonderheid over dat der Catholieken&quot; tot haat en verdeelheid onder zijne medeburgers te hebben aangezet. Do beschuldigde wendde eene onjuiste overbrenging van den inhoud zijner rede door den policie-commissaris voor. In de laatstgehouden bijeenkomst in de Redoutezaal heeft de Heer Briosne, een erkend Proudhonist, een programma aan de vergadering voorgelegd, waarover in de volgende bijeenkomst zal worden beraadslaagd. Het laatste punt van dat programma luidt als volgt: Het is derhalve noodig, de economische elementen te bestuderen, door welke deze ophooping van rijkdommen wordt gevormd en bevestigd, en de middelen op te sporen om hen trapsgewijs gelijk te maken (niveler), totdat een ieder, in het bezit gesteld vau het voor de ontwikkeling zijner bedrijvigheid vereischte gereedschap en de volmaking van zijnen geest voltooid hebbende, onbelemmerd kunne handelen&quot;, enz. Onder ./gereedschap&quot; wordt, blijkens de voorgaande punten, &apos;/geld of rijkdom&quot; verstaan. »Dat programma (zegt een clericaal orgaan) bewijst, dat de socialisten in de laatste twintig jaren nog niet veel gevorderd zijn. Iv 184_ was er spraak van verdeelen. Thans schijnen zij voor dat uiterste te blijven staan, en slaan zü eene soort van middenweg voor, in eene trapsgewijze effening van don rijkdom bestaande.&quot;</p>
</text>
