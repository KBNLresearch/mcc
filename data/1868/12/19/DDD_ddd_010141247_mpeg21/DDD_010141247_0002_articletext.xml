<?xml version="1.0" encoding="UTF-8"?>
<text>
	<title>BUITENLAND. Engelsche Post.</title>
	<p>LONDEN, 18 Dec. De Times, het groote orgaan der volksmeening in Engeland, begint insgelijks te begrijpen, dat het verspreiden van het Evangelie, onder de bescherming van kanonnen en achterladers, niet zeer wenschelijk is. Het blad zegt, dat Engeland verantwoordelijk is voor den tegenwoordigen onaangenamen toestand in China. De zendelingen weten, dat zij beschermd worden door eene magtige natie en vallen het nationale geloof en de meest geliefde overtuiging der Chinezen, op de marktpleinen op zeer ruwe wijze aan. Hunne woorden zijn even zoo vele beleedigingen voor het volk; zij verwekken altijd een woedenden haat en eindelijk een oorlog. De Times acht de zendelingen, door Engeland naar China en elders gezonden, over het algemeen geheel ongeschikt voor het grootsche werk, dat hun wacht en evenveel tact als fijn gevoel vereischt. Het zijn bijna altijd mannen met een gevestigd vooroordeel tegen elke overlevering, tegen elke philosophie en elke leerstelling, welke met hunne beginselen in strijd is. De Times herinnert dezen zendelingen, datde eerste predikers van het Evanfelie eene oneindig moeijelijker taak hadden te vervullen, ij hadden te prediken voor afgodendienaars, wijsgeerea en barbaren en echter kan men in hunne woorden nooit iets vinden, hetwelk niet eerbiedig, minzaam en bescheiden is. Zij beginnen niet met elk geloof als valsch en slecht te veroordeelen, maar zij trachten het oude geloof te gebruiken als het fondament van hunne betere en heiliger leer. Zij begonnen niet met beleedigingen, onder de bescherming van getrokken kanonnen.</p>
	<p>De Spaansche correspondent van de Times beweert, dat de meeste berigten aangaande de opstandelingen te Cadix valsch zijn. Er is nooit sprake van geweest om de gevangenen te wapenen. Het is niet waar, dat een der consuls in hechtenis is genomen en evenmin, dat ook zelfs een enkel huis is geplunderd. Een artikel van den Heer Prevost Paradol, in het Journal des Débats van gisteren, wordt door eenige dagbladen besproken. De Heer Paradol tracht aan te toonen, waarom de Heeren Lowe en Bright, ofschoon twee verschillende gedeelten der liberale partij vertegenwoordigende, echter m hetzelfde kabinet zitting kunnen hebben, hetgeen in Frankrijk onmogelijk zou zijn. De reden hiervan vindt hij in het verschil van gewoonten en gebruiken in Engeland en in de omstandigheid dat aldaar niet zulke questions brulantes bestaan als die, welke Frankrijk&apos;s rust storen. Fransche redenaars zeggen minder dan zij gevoelen. Engelsche redenaars drukken zich veelal krachtiger uit dan zij meenen. De Franschen zijn van natuur beleefder en weten, dat hevige uitdrukkingeneen duel ten gevolge hebben, terwijl in Engeland de mode van duelleren voorbij is. //Ondanks hunne krachtige uitdrukkingen en hevige woorden,&quot; zegt de Heer Paradol, //zijn onze gelukkige vrienden aan de andere] [zijde van het Kanaal, slechts gescheiden door nuances van ineening en overtuiging, terwijl de partijen in Frankrijk door een&apos; diepen afgrond gescheiden zijn. Vrede moge heersclien in onze straten, gematigdheid nioge onze lippen sluiten, maar oorlog is het altijd in onze harten.&quot; De dagbladen van Manchester drukken met groote letters het berigt, dat lord Mayo uit Indie zal worden teruggeroepen , nog voor dat hij als gouverneur-generaal is geïnstalleerd. Sir John Lawrence zal in dit geval nog een jaar aanblijven, en opgevolgd worden door den markies van Salisbury, een Tory, maar een zeer kundig man, hetgeen lord Mayo niet is. Andere bladen weerspreken dit berigt. — De Amerikaansche gezant heeft, op een gisteren plaats gehad hebbend feestmaal ter gelegenheid van den verjaardag der oprigting van het Fransche hospitaal, eene toespraak gehoulen, waarin hij onder anderen --&apos;^egd heeft: &quot;Sommige nieuwsbladen hebben zich ingebeeld, dat zij een onoverkomelijk beletsel hadden ontdekt voor het op billijke en eervolle voorwaarden tot een vergelijk komen van Engeland en de Vereenigde Staten van Noord-Amerika. Doch dit alles was gelukkig verbeelding. Ofschoon mijn vriend, lord Stanley, en ik zelf geenszins gezwegen hebben omtrent onze onderhandelingen , hebben wij niet alles verteld, en men heeft met een niet bijzonder gelukkig gevolg, de kunst om gissingen te maken te baat genomen. Ik kan daarbij voegen, dat, na het oordeel van den opvolger van lord Stanley, die in de gevoelens van zijnen voorganger deelt, — gelijk ik zelf doe, — er zelfs geene ver verwijderde mogelijkheid bestaat, dat de vriendschap tusschen de twee landen niet op een stevigen en duurzamen grondslag zal gevestigd worden.&quot; Deze woorden zijn luide toegejuicht geworden. — In de vorige week hebben te Londen plaats gehad 1486 sterfgevallen en 2183 geboorten. — Onlangs is in Britsch-Indie eene inlandsche vorstin, de Begüm van Bhopal, overleden; zij had onder het Britsche oppergezag haar gebied goed bestuurd, den opstand der Cipayers helpen stuiten en als loon daarvoor uitbreiding van grondgebied verkregen. De Onderkoning van Indie heelt dienstig geacht het publiek bij een formeel raadsbesluit (order in Council) op de verdiensten dier Koningin opmerkzaam te maken. Daarin wordt gezegd: //Zijne Excellentie in Rade legt mits dezen voor de opperhoofden, voor de staatsambtenaren en voor de bevolking van Indie getuigenis af van het leedwezen, waarmede hij het overlijden van Hare Hoogheid heeft vernomen. Hij maakt van deze gelegenheid gebruik om te wijzen op het voorbeeld, door wijlen de Begüm nagelaten, als een bewijs dat bij Oostersche nation vrouwen ten volle in staat zijn om openbare aangelegenheden met oordeel en met waardigheid te besturen, en zulks zonder vermindering, maar integendeel met verhooging van den eerbied en de vereering, welke hare onderdanen haar toedragen.&quot;</p>
</text>
