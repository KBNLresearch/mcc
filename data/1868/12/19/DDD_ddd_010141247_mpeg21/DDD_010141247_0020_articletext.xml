<?xml version="1.0" encoding="UTF-8"?>
<text>
	<title>VERVOLG DER NIEUWSTIJDINGEN. AMSTERDAM, Vrijdag 18 December.</title>
	<p>De afdeelingen van de Tweede Kamer der Staten-Generaal hebben heden voor den aanvang der zitting de volgende wetsontwerpen onderzocht. Bekrachtiging van eene provinciale belasting in Noord-Brabant; bekrachtiging van eene provinciale belasting in Drenthe; wijziging der begrooting van Ned. Indie voor het dienstjaar 1867 (uitgaven in Nederland) ; en wijziging van hoofdstuk VII C der staatsbegrooting voor 1867 (pensioenen enz.).</p>
	<p>De minister van koloniën heeft bij eene nota van wijzigingen , het eindcijfer van het IX hoofdstuk teruggebragt op ƒ 1,959,719.55. Onder de toelichtingen wordt het volgende gezegd: Artt. 11 en 16. De voorgestelde wijzigingen zijn in overeenstemming met dc wetsontwerpen tot definitieve vaststelling der huishoudelijke begrootingen dezer koloniën (W. Indie) voor 1869. Die ontwerpen kunnen binnen weinige dagen bij de Kamer worden ingediend. Art. 18. De standvan zaken ter kuste van Guinea doet het, in verband met de ervaring in het loopende jaar verkregen, raadzaam achten een hooger cijfer voor te dragen. De minister vertrouwt de begrootingen van ontvang en uitgaaf, overeenkomstig welke de tegenwoordige raming plaats heeft, eerstdaags aan de Kamer te kunnen mededeelen.</p>
	<p>Van Reuters Telegram-Company ontvangen wij het volgende telegram: BATAVIA, 28 Nov. Java Koffij 28 a 29. — Suiker N°. 14 15. — Vrachten n. Nederland 70. — Wissetkoers op Nederland 101 s/4a1017/8. Aangekomen Schepen : Anna Maria Wilhelmina ex Frans en Elise, ex Odilia Margaretha, kapt. J. de Haan. - Jacob Roggeveen, kapt. Vos van Marken. - Prinses Amalia, kapt. D. van Bentveld. - Waterloo, kapt. Abrahams Jr. - Twee Gezusters, kapt. Bemolt. Vertrokken Schepen&apos;: Elisabeth, kapt. Feenstra. - Europa, kapt. Lubcke. - Henriètte Gerardina Susanna, ex Henriètte Maria, kapt. P. J. Dam. - Jason, kapt. Rusman.- Johanna, kapt. A. Ouwehand. - Kinderdijk, kapt. A. Verdoes.- Krimpen a/d. Lek, kapt. A. List. - Louise, kapt. U. Bonjer. - Sophia Koningin der Nederlanden, kapt. L. Klein. - Wilhelmina &amp; Clara, kapt. Herwerden.</p>
	<p>Het schip Koffijboom, kapt. A. van Galen, 13 ter reede van Soerabaya afgebrand. .»</p>
	<p>Sedert eenigen tijd zijn stafofficieren belast met het opnemen onzer verdedigingslijnen, waarvan afzonderlijke kaarten worden vervaardigd. Deze kaarten zullen niet in den handel worden gebragt, maar zijn bestem 1 om bij het uitbreken van oorlog, te worden afgegeven aan |de verschillende legerkommandanten, om hen met juistheid op de hoogte te stellen van onze middelen van verdediging en om vergissingen te voorkomen.</p>
	<p>Men verzoekt ons eene drukfout te herstellen in het adres aan de Tweede Kamer, ingediend door den Heer C. J. de Vriese en opgenomen in het Bijvoegsel tot N°. 11521 dezer Courant. Er staat: van de gemeente eene subsidie, lees aan de gemeente; enz. ¦</p>
	<p>Ten behoeve van de tt WEDUWEN en 23 WEEZEN der in den Storm van 24 Oct. 11. voor Terschelling verongelukte Negen Loodsen (zie Handelsblad van 24 Nov.), is bij de Directie van dat Blad ontvangen, van: Van Louise ƒ 2.50. Totaal ƒ 105.71.</p>
</text>
