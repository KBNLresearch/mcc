<?xml version="1.0" encoding="UTF-8"?>
<text>
	<title>Fransche Post. PARIJS, Vrijdag 11 December.</title>
	<p>Volgens de Patrie is op de begrooting voor 1870 voor de buitengewone uitgaven van het ministerie van landbouw, handel en openbare werken acht en twintig millioen francs minder aangevraagd, dan daarvoor op de begrooting voor 1869 i_ bewilligd; tot deze bezuiniging, welke vertraging in de uitvoering van werken van algemeen nut medebrengt, is het gouvernement gedrongen door vrees voor een tekort. — De bewering, dat tnssehen den Heer Olozaga en den minister de Moustier overeengekomen is, dat eerstgenoemde in plegtige receptie zijne geloofsbrieven zal overhandigen als Spaansch gezant bij het Fransche hof, is onjuist. De minister van buitenlandsche zaken is integendeel zeer daartegen. Alleen eene persoonlijke beslissing van den Keizer, die met den Heer Olozaga zeer bevriend is, kan de zaak leiden tot eene bevrediging der wenschen van de Spaansche regering. — De successieregten hebben dit jaar 15 a 20 muloen fr. meer opgebragt, dan waarop zij waren geraamd. — De officieuse Public verzekert, dat de dag voor de opening van het Wetgevend Ligchaam nog niet bepaald is en dat de vaststelling daarvan grootendeels afhangt van den afloop van het onderzoek der begrooting voor 1870, bij den raad van state. — De leerlingen der school voor beeldende kunsten hebben verzocht, dat het onderwerp der prijsvraag, dit jaar uitgeschreven voor beeldhouwkunst, zou worden vervangen door een ontwerp voor een monument ter eere van Baudin. De directie heeft geweigerd. • , „ . .... — De democratische unie te Marseille heeft voor het lidmaatschap van het Wetgevend Ligchaam, ter vervanging van Berryer, gekozen den Heer Gambetta. De regering zal de candidatuur van den Heer Ferd. de Lesseps ondersteunen. Deze heer wordt door de Liberté aanbevolen als onafhankelijk candidaat. — De doorboring van den Mont Cénis, waardoor de Alpen moeten ophouden eene belemmering voor de spoorwegcommunicatie in Europa te zijn, vordert langzaam maar gestadig. Intusschen is te Turyn het plan gevormd om daar ter stede eene groote internationale tentoonstelling van nijverheid te houden zoodra die spoorwegtunnel voor het verkeer opengesteld zal zijn. Het gouvernement heeft zijne goedkeuring aan dat denkbeeld gehecht, en beloofd voor de uitvoering binnen kort eene bijdrage nit de schatkist van drie millioen francs aan te vragen. — In brieven uit Italie wordt melding gemaakt van eene Tolksvergaderi_g,die teNapels gehouden is,en waarin de medepligtigheid is erkend van Frankrijk en deltaliaansche regering aan de voltrekking van het doodvonnis aan Monti en Tognetti. Dit feit bewijst op nieuw hoe groot do impopulariteit van Frankrijk in Italie is. — Aan het Journal des Dëbats wordt nit Rome geschreven : Meermalen is het gerucht in omloop gebragt, dat de Fransche troepen uit den Kerkelijken Staat teruggeroepen zullen worden. Hoewel dat gerucht telkens is tegengesproken, bleef toch steeds eenige onzekerheid omtrent de bedoelingen der Fransche regering heerschen. Hetgeen thans plaats heeft, schijnt aan te duiden, dat de Fransche occupatie nog een onbepaalden tijd zal voortduren. Het intendantschap te Civita-Vecchia heeft eene aanbesteding van de benoodigdheden voor het Fransche leger gedurende het geheele jaar 1869 aangekondigd. Wordt dat contract volledig ten uitvoer gelegd, dan zullen de Fransche troepen het Pauselijke grondgebied zelfs nog na de bijeenkomst van het concilie blijven bezetten. — Uit Madrid wordt aan den Conslilutiönnel geschreven: Omtrent den aard en de strekking der beweging te Cadix laten de van wege het gouvernement gegeven berigten ons m twijfel. Eerst werd het voor eene louter republikeinsche beweging gehouden; thans begint men te denken dat aanhangers der gevallen regering daarin ook de hand hebben, zoodat het een republikeisch-lsabellistisch oproer zou zijn. Intusschen zwerft m de provincie Valencia eene gewapende Carlistische bende rond onder den kreet: leve Cabrera! Men moet dus denken aan eene coalitie tegen het voorloopig bewind gesloten door verschillende partijen, welke, indien zij dit bewind omver wierpen, terstond na de zege onderling slaags zouden geraken. Verscheiden republikeinsche comités vermanen het publiek om de orde te eerbiedigen en te helpen handhaven; maar tot nn toe hebben zij de beweging te Cadix niet durven af keuren. De buitenlandsche consuls, Cadix willende verlaten, zijn er door de opstandelingen met geweld terug gehouden, om hun als gijzelaars en waarborgen tegen een bombardement te dienen. — De Moniteur deelt berigten van Cuba en Porto-Rico mede, die tot den 17den Nov. loopen en niet ongunstig lniden. De troepen op Cuba hadden eenige voordcelen behaald ; de opstandelingen legden een zekeren geest van gematigdheid aan den dag, en hadden tot op dat tijdstip nog geene poging gedaan om de slaven in opstand te brengen. Op Porto-Rico was de rust volkomen bewaard gebleven. Den 17den Nov. was aldaar de proclamatie van den minister van koloniën afgekondigd, waarin de verandering van zaken in het moederland officieel bekend gemaakt, en de toezegging gedaan werd, dat de koloniën in het parlement zouden vertegenwoordigd worden. Die proclamatie had een goeden indruk gemaakt.</p>
</text>
