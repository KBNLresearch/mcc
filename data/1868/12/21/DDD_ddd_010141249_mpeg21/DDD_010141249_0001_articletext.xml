<?xml version="1.0" encoding="UTF-8"?>
<text>
	<title>BUITENLAND. Engelsche Post.</title>
	<p>LONDEN, 17 Dec. «Zal Engeland toestaan, dat men in Australië de slavernij invoere, nadat deze is opgeheven in Noord- en veroordeeld in Zuid-Amerika ?&quot; Met deze woorden begint een hoofdartikel in den Morning Star. In dat artikel wordt beweerd, dat de Engelsche kolonisten in Queensland, de bewoners van de verschillende kleine eilanden in de Stille Zuidzee met geweld nit hunne woningen halen en hen met scheepsladingen naar Queensland voeren, waar men behoefte heeft aan goedkoopen arbeid. De aldus geroofde Polynesiërs worden, wel is waar, niet slaven genoemd, en ontvangen loon, maar dit is slechts een vijfde gedeelte van hetgeen een blanke arbeider ontvangt, en daar zij op hunne vruchtbare eilanden aan geen hard werk gewoon zijn, worden zij gedwongen te werken. Indien zij zich verzetten, en over hunne behandeling klagen, brengen «ijzeren boeijen, zweepen en revolvers&quot; hen spoedig weder tot kalmte. De Morning Star eischt, dat het gouvernement zich onmiddellijk het lot dezer Polynesiërs aantrekke, en verhoede dat het zich zoo krachtig ontwikkelende Australië niet door den vloek der slavernij in zijn vooruitgang worde belemmerd. Gouvernements-inspectèurs moeten toezien, dat deze Zuidzee-eilanders niet tegeii hunnen wil worden weggevoerd, hun loon ontvangen, niet mishandeld worden, en volgens bepaalde huurcontracten worden teruggezonden naar hunne eilanden, indien hun huurtijd verstreken is. Sommige dagbladen in Britsch Indie zijn zeer ontevreden over de toegevendheid, waarmede het gouvernement eene zeer gevaarlijke secte van Mohammedaansche dweepers, genaamd de Mahabees, behandelt. De Friend of lndïa zegt, dat zij op het oogenblik tot een nieuwen oorlog aanhitsen. Eene Mohammedaansche zamenzwering , welke vertakkingen heeft over geheel Bengalen, ten Noorden en ten Oosten van den Ganges, heeft ten doel het vestigen van een groot Mohammedaanseh rijk in Indie. Sinds, eenige jaren worden gelden tot dat doel bijeengebragt en in den vorm van belasting met groote bereidwilligheid door hot volk betaald. De bijzonderheden, welke dit blad geeft, zijn zoo naauwkeurig en worden door vele omstandigheden zoo zeer bevestigd, dat mea deze beweging met bezorgdheid begint gade te slaan. De predikers en zendelingen van den profeet, die dezen aanstaanden JeJiad prediken, beloven, &quot;«at de grondbelasting alleen zal geëischt worden van de Hindoes,!maar dat de Muzelmannen onbelast zullen zijn. Dit maakt,dat de boerenstand groote sympathie heeft voor dit programma. Met het oog op deze en andere moeijelijkheden , wordt het zeer waarschijnlijk, dat lord Mayo zal worden teruggeroepen als gouverneur-generaal. Als belooning voor .partijdiensten werd hij door den Heer Disraeli benoemd en m Indie zoowel als in Engeland heeft deze benoeming groote verontwaardiging gewekt, omdat lord Mayo ten eenenmale onbekend is met Indische zaken en nooit iets anders is geweest dan secretaris voor lerland. De Daily News zegt heden, dat het Engelsche publiek een gevoel van verligting zal ondervinden, als het hoort, dat deze onverstandige maatregel van den Heer Disraeli niet ten uitvoer wordt gebragt. Sir John Lawrence, een der uitstekendste Onderkoningen, welke Indie ooit heeft gehad, wenscht om redenen van gezondheid terug te keeren, maar men hoopt, dat hij met het oog op de beroeringen in Oentraal-Azie, en de bedreiging der Mahabees, nog voor één jaar zijn terugkeer zal willen uitstellen. Dat de terugroeping van lord Mayo niet uit partijhaat wordt gevorderd, kan het best daaruit blijken, dat de Daily News even als de andere liberale bladen , den markies van Salisbury, een Tory, aanbeveelt als den bosten Onderkoning , die naar Indie, in moeijelijke tijden, zou kunnen worden gezonden.</p>
	<p>Volgens den Levant Herald is aan eene combinatie van- Engelsche kapitalisten concessie gegeven, om in Perzie spoorwegen aan te leggen. Dit uitsluitend regt is voor den tijd van 20 jaren verleend. De eerste lijn zal gelegd worden tusschen Teheran en Shah-Abd-ul-Azni; zij zal echter slechts zes mijlen lang zijn en aan aanleg £ 100,000 kosten. — Dc zoon van wijlen Theodorus van Abyssinie bevindt zich thans te Freshwater en bezoekt geregeld de school te Bonchurch op het eibind Wight; hy staat onder opzigt van kapt. Speedy, die hem naar Engeland heeft gebragt. — De Heer John Bairstow, die onlangs te Preston overleed , heeft bij uitersten wil £ 100,000 aan liefdadige instellingen vermaakt; aan zijn eigen levensonderhoud besteedde hij slechts £ 200 &apos;sjaars. — De jongste berigten uit Britsch Indie luiden verre van gunstig. Volgens de Bombay Gazette heeft er een bloedig gevecht te Bamian plaats gebad tusschen Shere Ali en zijn neef Abdul Rahman Khan, die Oabul heeft bedreigd. Abdul Rahman werd totaal verslagen, zoodat de magt van Shere Ali zeer is uitgebreid. In verschillende plaatsen van Britsch Indie werden schokken van aardbeving gevoeld, terwijl de landen aan de golf van Bengalen geteisterd werden door een hevigen cycloon, waardoor een tal van gebouwen te Akyab werden vernield. Alle schepen, die zich in de haven bevonden, zijn gestrand. Meer dan 1000 acres rijstveld werd vernield. Volgens de Jaatste berigten uit Rajpootana en Centraal Indie werden ¦de vooiuitzigten omtrent eene genoegzame hoeveelheid voedsel meer en meer ongunstig.</p>
</text>
