<?xml version="1.0" encoding="UTF-8"?>
<text>
	<title>BERIGTEN, IN DE LAATSTE EDITIE VAN HET VORIG NOMMER OPGENOMEN. AMSTERDAM, Vrijdag 18 December.</title>
	<p>Blijkens de statistiek van het gevangeniswezen in Nederland over 1866, telde men op ult0. Dec. van dat jaar in al de gevangenissen 3535 gevangenen, zijnde het minste getal over vijf jaren, waarin het maximum 4217 voorkwam in 1862. Naar de categorien telde men in 1866 in de strafgevangenissen 1889, in de huizen van verzekering 1025, in die van arrest 505 en in die van bewaring 116. Vooral die in de strafgevangenissen zijn sedert 1862 merkelijk verminderd, te weten met 397.</p>
	<p>De gemiddelde bevolking naar het getal verblijfdagen, beliep in 1866 3587; die bevolking is sedert 1862 jaarlijks afgenomen. De verhouding tot de bevolking des rijks was over 1866 van 1000 zielen: 12.6; in het vorige jaar 11.8. Het getal vreemdelingen was in 1866 eenigzins hooger dan in het jaar te voren; het beliep 471. Gemiddeld was de verhouding van het getal der vrouwen tot 100 mannen in 18S6 17.9. Het getal der viouwen tot 100 mannen is sedert 1852 jaarlijks verminderd. Het getal der gehuwden tot dat der ongehuwden onder de gevangenen beliep 1 tot 17. Dat der jeugdigen beneden de 16 jaren in 1866, 1183, zijnde het geringste getal sedert 1862, het maximum van die vijf jaren, te weten 1492 jeugdige gevangenen.</p>
	<p>In de verdaagde buitengewone algemeene vergadering van aandeelhouders in de maatschappij ter bevordering van landbouw en landontginning, op heden alhier gehouden in het locaal de Eensgezindheid, zijn de voorgestelde wijzigingen in de statuten met algemeene stemmen aangenomen. Voorts zijn benoemd de HH. S. Mendes da Costa tot hoofd-directeur en P. S. Berg tot directeur-secretaris.</p>
</text>
