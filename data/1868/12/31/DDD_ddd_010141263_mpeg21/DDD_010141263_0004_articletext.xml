<?xml version="1.0" encoding="UTF-8"?>
<text>
	<title>Fransche Post. PARIJS, Maandag 28 December.</title>
	<p>De Heer Félix Ducasse , een der leiders van de openbare bijeenkomsten, die sedert de uitvaardiging der wet op de openbare vergaderingen hier ter stede gehouden worden, heeft eene regtsvervolging ingesteld tegen den inspecteur van policie Fortier, op wiens last hij op 3 Dec. jl. op den boulevard Clichy in verzekerde bewaring is genomen en door wiens toedoen hij tot den Bsten dier maand in arrest is gehouden, zonder dat hem eenig misdadig feit is kunnen worden te last gelegd. Hij eischt eene schadevergoeding van 1000 fr. Wordt die eisch toegewezen, dan, meent men, zal het voorbeeld van den Heer Ducasse ruime navolging vinden. — Naar men verzekert is dezer dagen eene overeenkomst geteekend, waarbij de &apos; voormalige administrateur van het Crédit Mobilier en de Société Immobillière, ingevolge het eenigen tijd geleden jegens hen gewezen vonnis, zich verbinden tot het restitueren eener som van 36 millioen frs., waarvan 16 millioen ten bate van de aandeelhouders in eerstgemelde en 20 millioen ten voordeele van die der laatstgemelde vereeniging. — In de vorige week is het Crédit dü Travail (Beluze en C°.) hier ter stede gevestigd, ontbonden. Deze inrigting was de voorname voorschot- en discontobank der Parijssche arbeidersgenootschappen en de deposito-kas van een aantal vereenigingen van onderling crediet. De ontbinding dezer inrigting is niet slechts eene ramp voor de zoogenaamde coöperatieve genootschappen , maar ook voor de talrijke deelhebbers der ontbonden maatschappij, wier grootendeels te loor gegaan kapitaal bestond uit spaarpenningen van den arbeidersstand. Do Heer Hom verklaart in de dagbladen het beweren voor ongegrond, dat hij de oprigter der bedoelde maatschappij is geweest; wel heeft hij van 1864 tot 1867 deel uitgemaakt van den raad van bestuur. — Volgens het tot dus ver gemaakte plan, zal het standbeeld van Berryer worden geplaatst in de groote zaal van het paleis van justitie, tegenover het onder de restauratie aldaar geplaatste standbeeld van Malesherbes, Lodewijk XVI verdedigende. — Het Journal des Débats, benevens andere Parijssche dagbladen, bevatten een brief uit Rome dd. 23 dezer, waarin het volgende voorkomt. *Er wordt hier veel gesproken over hetgeen eergisteren in het geheim consistorie is voorgevallen. Na de benoeming van tien bisschoppen, sprak de Paus eenige worden over den bedenkelijken toestand van Spanje, welke strekte tot groot nadeel voor de R. C. kerk en de Catholieke eenheid. Vervolgens nam het gesprek een femeenzamen toon aan. De Paus rigtte het woord tot een er kardinalen en zeide, dat hij weder te klagen had over Koning Victor Emmanuel, want dat deze zich nad verstout zich tot hem te wenden met een eigenhandigen brief ter gunste van de twee Pauselijke onderdanen, door het geregtshof der Sacra Consulta in eerste instantie ter dood veroordeeld, wegens zamenzwering tot omverwerping van &apos;s Pausen wereldlijke magt. De bedoelde brief was op 21 dezer door een adjudant van den Koning van Italië den Paus aangeboden, die den brief mot heuschheid had aangenomen, maar zonder dien te openen.&quot; — De brief van, den Hertog van Montpensier heeft in Spanje een diepen indruk gemaakt. De kansen van zijne candidatuur hebben in de laatste dagen veel gewonnen. Het trekt de aandacht, dat de meeste dagbladen der Spaansche hoofdstad zich verklaren tegen de candidatuur van den maarschalk Espartero en dat zelfs het progressistische blad las Novedades zich bij die bestrijding aansluit. — Den 228 ten dezer is te Lissabon eene vergadering gehouden van de aanzienlijkste bankiers en kapitalisten der hoofdstad en van Oporto, welke door den tijdelij ken minister van financiën was belegd. Daarin werd door dezen de noodzakelijkheid betoogd de regering tot betaling v»n den op 4 Jan. e. k. vervallenden coupon in staat te stellen, en verder medegedeeld, dat de voorwaarden door de Parjissche Société Générale, voor de ontworpen Portugesche leening gesteld, te bezwarend en te weinig eervol voor de regering waren, om door haar te kunnen worden aangenomen, inzonderheid dewijl men dwang op de spoorweg-maatschappij wilde uitoefenen.</p>
</text>
