<?xml version="1.0" encoding="UTF-8"?>
<text>
	<title>Fransche Post. PARIJS, Dingsdag 1 December.</title>
	<p>Naar aanleiding van de voorzorgsmaatregelen, door de regering tegen den 2den December genomen, zegt de Avenir National het volgende: //Wordt aan de eene of andere zijde eene demonstratie beraamd voor aanstaanden Donderdag , den verjaardag van Baudin&apos;s dood 1 Dit wordt beweerd, maar ons is daarvan niets bekend. In allen gevalle vermanen wij onze vrienden tot kalmte en voorzigtigheid. Zoodanige demonstratien zouden thans nutteloos en gevaarlijk zijn. Aan Baudin&apos;s nagedachtenis is de hem toekomende eer reeds bewezen door de inzameling van giften.waaraan in geheel Frankrijk zoo vele personen van alle rigtingen uit vrije verkiezing hebben deel genomen. De 3de, en vooral de 4de Dec. zijn dagen vol ontzettende herinneringen. Aan die dagen, waarop zoo edel bloed heeft gestroomd, waarop zoo vele schoone verwachtingen en zoo vele vrijheden zijn vernietigd, kan niemand zonder hartzeer denken. Dat blijft in aandenken bij onze tegenpartij en bij ons; maar voor ons is dat aandenken niet alleen eene herinnering aan pligten, maar ook eene vermaning tot voorzigtigheid. Alzoo herhalen wij het: zijt kalm, geduldig, voorzigtig! Geene ontijdige, onberadene demonstratien! Wij zouden daardoor aan onze tegenpartij een voorwendsel geven, waarnaar zij verlangend uitziet. De publieke geest is ontwaakt en op den goeden weg; wachten wij ons voor al wat dien geest in verwarring kan brengen. Men beweert, dat wij plan hebben op 3 dezer bijeen te komen. Neen, wij allen, vrienden en vijanden, hebben ééne verzamelplaats; en dat is de stembus, die ons in Mei of in Junij 1869 wacht.&quot; — In de dagbladen zijn twee brioven openbaar gemaakt, betrekking hebbende op den dood van Berryer. De een is van den graaf de Montalembert, die bij het vernemen van den bedenkelijken toestand, waarin zijn geliefde vriend en geestverwant verkeerde, schriftelijk afscheid van hem heeft willen nemen, en de ander van den Parijsschen advocaat en afgevaardigde Marie, waarin deze zich kwijt van den last, hem deor Berryer bij diens vertrek naar Angerville opgedragen, om zijn laatst vaarwel aan de Parijssche balie ovor te brengen. — Terwijl al de beschrijvers van het leven van Rossini Pesaro opgeven als de plaats zijner geboorte, heeft de burgemeester van Lugo, provincio Raveuna, voor dat stadje de eer geeischt, de geboorteplaats te zijn van den grooten componist. De gemeenteraad van Lugo heeft eene commissie benoemd, welke de bewijsstukken zal verzamelen voor de bewering dat Rossini te Lugo is geboren. Die raad heeft voorts besloten, aan de weduwe van Rossini een jaargeld toe te kennen, te Lugo een standbeeld op te rigten voor den overleden maestro en het huis te koopen, waarin hij geboren is, als oen blijvend gedenkteeken. — Door de correspondenten der clencale dagbladen wordt eenstemmig gemeld, dat Monti en Tognetti als boetvaardige misdadigers zijn gestorven. Monti scheen geene genade te hebben verwacht, Tognetti daarentegen wet Toen deze zich echter in zijne hoop bedrogen zag, bereidde -ook hij zich met gelatenheid voor op het ondergaan zijner straf. Beide verzochten den kolonel der zouaven, de Charette, dringend hunne vergiffenis aan het geheele corps te vragen on den manschappen te verzekeren, dat zij de diepste smart er over gevoelden, zich tot den misdadigen aanslag te hebben latpn verleiden. Deze hoeft hun niet slechts de volle vergiffenis der zouaven verzekerd, maar ook dat van wege het corps in het lot hunner nablijvenden zou worden voorzien. — De Epoca berigt, dat zich te Sevilla, te Salamanca on Valencia commissien hebben gevormd, met het doel, om de verheffing van den generaal Espartero tot den Spaanschen troon te bevorderen. Tevens berigt dat blad, dat inde prentwinkels van Madrid het afbeeldsel prijkt van dien generaal, uitgedost met kroon en schepter.</p>
</text>
