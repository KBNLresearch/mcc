<?xml version="1.0" encoding="UTF-8"?>
<text>
	<title>BINNENLAND. Eerste Kamer der Staten-Generaal.</title>
	<p>&apos;s GRAVENHAGE, Zitting van Maandag 28 December. De Voorzitter deelt mede, dat zijn ingekomen de verschillende wetsontwerpen der staatsbegrooting voor 1869 en al de overige ontwerpen, laatstelijk door de Tweede Kamer aangenomen. De Voorzitter stelt voor over te gaan tot het trekken der afdeelingen. De Heer Duymaer van Twist geeft in overweging de verschillende ontwerpen naar de oude afdeelingen van November te verzenden en dus niet aan de thans te trekken afdeelingen. Vooral wenscht hij zulks ten opzigte van de ontwerpen der staatsbegrooting, daar sommige van de hoofdstukken reeds door do oude afdeelingen zijn onderzocht.</p>
	<p>Hierover ontstaat eenige discussie tusschen de Heeren van Swinderen, van Beeck Vollenhoven, Cremers en Smits, waarna overeenkomstig het tweede gedeelte van het voorstel besloten wordt de ontwerpen nopens de staatsbegrooting naar de oude afdeelingen te verzenden. De Heer Messciiert van Vollenhoven meent, dat, daar het wetsontwerp tot vaststelling der begrooting van het fonds, voortspruitende uit koopprijzen van domeinen voor 1869, in naauw verband staat met de wet op de middelen, ook dit ontwerp naar de oude aideelingen behoort te worden verzonden.</p>
	<p>Dienovereenkomstig wordt besloten, waarna tot het trekken der afdeelingen wordt overgegaan. De Voorzitter verzoekt daarna de voorzitters der afdeelingen van de maand November zich met hem in de centrale afdeelingen te vereenigen tot regeling der werkzaamheden, terwijl de leden worden verzocht zich naar de nieuwe afdeelingen te begeven tot verkiezing hunner onder-voorzitters en voorzitters.</p>
	<p>Daarna wordt de vergadering gescheiden.</p>
</text>
