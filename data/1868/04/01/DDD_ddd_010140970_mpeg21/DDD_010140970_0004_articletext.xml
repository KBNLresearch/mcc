<?xml version="1.0" encoding="UTF-8"?>
<text>
	<title>Belgische Post. BRUSSEL, Maandag 30 Maart,</title>
	<p>Gisteren is de internationale tentoonstelling van voortbrengselen van tuinbouw te Gent, in bijzijn van Koning Leopold, van de Koningin en van eenige ministers geopend; zij is, naar de verzekering van Belgische dagbladen, nog fraaijer en belangrijker dan al wat Gent vroeger in dat opzigt reeds had geleverd. Er is van wege het Russische gouvernement medegedeeld dat in 1869 te Petersburg een congres voor de kruidkunde met eene internationale tentoonstelling gehouden en op 19 Mei geopend zal worden. _ — De Echo du Parlement meldt, dat de onlusten in het district Charleroi geheel gestild zijn; 15,000 werklieden hebben den arbeid heden hervat, morgen zullen 2500 andere dat voorbeeld volgen. — De Etoile Beige meldt, dat de directeur der werken aan de Senne voor den regter van instructie is verschenen, dat hij opheldering heeft gegeven, en ten gevolge daarvan in vrijheid is gelaten.</p>
</text>
