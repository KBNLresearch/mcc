<?xml version="1.0" encoding="UTF-8"?>
<text>
	<title></title>
	<p>Het groote belang der zitting van gisteren, waarvan de uitslag reeds per telegram aan onze lezers is medegedeeld, ligt geheel en al in den uitslag, de verwerping der begrooting van buitenl. zaken, waarbij het ministerie de kabinetskwestie had gesteld, met 37 tegen 35 stemmen, terwijl aan de liberalen 2 leden ontbraken en van de conservatieven 1 lid afwezig was , zoodat anders de uitslag ongetwijfeld 39 tegen 36 zou zijn geweest. Het ministerie heeft na de stemming, bij monde van den minister van binnenl. zaken, verklaard, dat het alsnu &apos;s Konings welbehagen zou inwinnen en tevens verzocht, dat middelerwijl de verdere behandeling der begrooting zou wordeD geschorst, waaraan gereedelijk gevolg is fegeven. De voorafgegane discussien hadden op den keper eschouwd niet veel om het lijf. De conservatieven waren boos, erg boos, en daarom vervielen zij, vooral de Heeren van der Does de Willebois, Gefken en Insinger in buitensporigheden, die alles behalve gepast waren, maar in hunne gemoedsstemming eenigermate begrijpelijk. Zij schenen te weten of te vermoeden, dat van reconstructie van dit kabinet nu geen sprake meer kon zijn en dat de ontbindingsplannen bij het bewind mede voor goed opgegeven waren. Van daar het verwijt van een onredelijk parti pris aan de zijde der oppositie, als of, gelijk de Heer van der Linden zoo regt ter snede opmerkte, dat zelfde verwijt van parti pris ter gunste van het ministerie en tot zijne handhaving coüte que coüte^niet evenzeer tot de conservatieven kon worden gerigt, wanneer men zich eenmaal op dat terrein van verdachtmaking der intentien wilde bewegen. Bovendien — en dit deed geheel de deur digt voor die laatste onwaardige sparteling, om aan de stemming een zeker verdacht kenmerk te geven — had niet het ministerie zelf bij hoofdstuk 111 de kabinetskwestie gesteld? Moesten nu niet ook zij, die tegen het buitentandsch beleid op zich zelf minder of geen bezwaar, maar in allen deele in het algemeen regeringsbeleid grond tot wantrouwen vonden, moesten zij nu niet op uitnoodiging van het ministerie zelf hun af keurend votum bij dit lioofdstuk uitbrengen ? Dit thema werd kort en duidelijk door de Heeren Storm v. &apos;s Gravesande en Heydenrijek uiteengezet en lokte geen weerspraak van de zijde van het ministerie, noch van den kant der haastige beschuldigers uit. Over de beteekenis der beslissing behoeven wij hier, na al het gebeurde, zeker niet uit te weiden. Terwijl in Nov. gelijk wij destijds opmerkten, nog de gelegenheid aanwezig was om, met afsnijding van de zieke deelen , met opoffering van de eigenlijke dagblad-partij, het kabinet onder Heemskerk te reconstrueren, is dit thans na het gebeurde met de tweede ontbinding, onzes inziens, niet meer mogelijk, in dien zin, dat een dergelijk kabinet ook geen sympathie, veel min eene meerderheid inde Tweede Kamer zou vinden.</p>
</text>
