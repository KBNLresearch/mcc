<?xml version="1.0" encoding="UTF-8"?>
<text>
	<title>VERVOLG DER NIEUWSTIJDINGEN. AMSTERDAM, Woensdag 29 April.</title>
	<p>In de zitting van de Tweede Kamer der Staten-Generaal van heden heeft de Voorzitter medegedeeld, dat hij gisteren namiddag kennisgeving van het ministerie heeft ontvangen, dat na het uitgebragte votum, het ministerie zijn ontslag heeft ingediend en Z. M. de Koning dit in beraad zou nemen. Daarna is de Kamer op reces gescheiden.</p>
	<p>De heofdinhoud van het ontwerp van wet, houdende wijzigingen in de onderwijswet, dat heden bij de Tweede Kamer is ingediend, is dat aan hulponderwijzers de bevoogdheid wordt verleend aan het hoofd van bijzondere scholen te staan; dat geen kosteloos onderwijs zal mogen worden gegeven en het minimum van het schoolgeld door gedeputeerde staten zal worden bepaald.</p>
	<p>Z. M. heeft benoemd tot ontvanger der directe belastingen en accijnsen te Meerssen, den Heer van de Weegh, thans ontvanger te Odilienberg.</p>
	<p>Gisteren avond hield de Koninklijke Sophia- Vereeniging tot bescherming van dieren hare derde openbare vergadering in het locaal der Amsterdamsche departementen van de Maatschappij tot Nut van &apos;t Algemeen. De begaafde Vlaamsche redenaar, de Heer Louis Geelhand, op verzoek als spreker optredende, hield eene indrukwekkende redevoering in de Vlaamsche taal; hij verstond het bij uitnemendheid het auditorium aan zijne lippen te boeijen, en verwierf herhaalde malen uitbundigen bijval, vooral toen hij betoogde, hoe de beschermings-vereenigingen volken en landen door een internationaal verbond met elkander vereenigen: »de beschermingszaak cijfert de geographische limieten weg, evenzeer als de nationale antipathien.&quot; De hoofdstad brengt gaarne welverdiende hulde aan de Belgische deputatie, die uit de Heeren Geelhand en van Canbergh bestond. Wij hopen weldra instaat te zijn, de nieuwsgierigheid door een breedvoeriger verslag te kunnen bevredigen.</p>
	<p>In de jl. Maandag avond gehouden vergadering der kiesvereeniging //Burgerpligt,&quot; door 63 leden bijgewoond, zijn tot eandidaten voor de Provinciale Staten gekozen de Heeen L.A.Bienfait, Dr. E. C. Buchner, Mr. O A. Crommelin, Mr. C. Fock, P. Smidt van Gelder, C. A. von Hemert, P. Keer Jr., Mr. M. J. de Lange, Mr. S. A. Vening Meinesz, Joan Muller, Mr. J. van S. Mulder, C. Outshoorn, N. G. Pierson, Dr. J. reixeira de Mattos, A. J. H. van der Toorn, Mr. A. de Vries en Mr. L. A. A. van Wensen. De Heeren Jhr. Mr. W. J. E. Berg van Dussen Muilkerk en Mr. M. H. s&apos; Jacob, aftredende leden hadden schriftelijk verzocht niet weder in aanmerking te komen.</p>
	<p>Zaturdag in den namiddag is aan de fabriekswerf der Heeren Paul van Vlissingen en Dudok van Heel alhier, met het beste gevelg te water gelaten het ijzeren raderstoomschip, genaamd «Prins Alexander der Nederlanden,&quot; gebouwd voor rekening der Kamper Stoomboot-Maatschappij en bestemd voor de dienst van hier naar Kampen.</p>
</text>
