<?xml version="1.0" encoding="UTF-8"?>
<text>
	<title>VERVOLG DER NIEUWSTIJDINGEN. AMSTERDAM, Woensdag 1 April.</title>
	<p>Door Z. M. is benoemd tot ontvanger der belastingen, regten en accijnsen te Lemmer den Heer D. Winkler, thans te Borculo. De ontvangkantoren der belastingen en accijnsen te Borculo en te Ruurlo zijn opgeheven en is ingesteld een ontvangkantoor Borculo, voor de gemeenten Borculo, Neede en Ruurlo.</p>
	<p>Uit de beantwoording van het eindverslag van hoofdstuk V (binnenl. zaken) ontleenen wij het volgende: De onderhandelingen, welke door de regering met eene commissie uit de aandeelhouders der exploitatie-maatschappij gevoerd zijn, hebben aanvankelijk tot het resultaat geleid, dat het tot voortzetting der onderneming noodige kapitaal in obligatien zal worden verkregen, wanneer eene wijziging der schaal in art. 53 der voorwaarden van concessie van rijkswege wordt toegestaan. Tot zoodanige wijziging heeft de regering zich niet ongeneigd betoond, nuts ook de contracten in 1864 met de particuliere spoorwegmaatschappij Almelo—Salzbergen en Luik— Limburg gesloten, werden gewijzigd. De onderhandeling over het een en ander is nog niet afgeloopen.</p>
	<p>. Op gisteren had in het Odéon alhier de jaarlijksche algemeene vergadering plaats der aandeelhouders in de Hollandsche IJzeren Spoorweg-Maatschappij. De balans, in druk verkrijgbaar gesteld, werd goedgekeurd met algemeene stemmen, even als een dividend-aanwijzing van ƒ 54.70 per aandeel. De aftredende commissaris, de Heer D. v. d. Vliet, werd als zoodanig herkozen.</p>
	<p>Naar men verneemt zal op 16 dezer in het Paleis voor Volksvlijt de plegtige uitreiking plaats hebben van de medailles aan de bekroonden ter wereld-tentoonstelling te Parijs. Deze uitreiking zal geschieden door Z. K. H. den Prins van Oranje. Op dien dag zal door de inzenders een diner aan Z. K. H. worden aangeboden, in het Amstel-Hotel.</p>
	<p>Men verneemt, dat de in de maand Junij a. s. af te ne&quot; men examens der adspiranten dingende naar eene plaatsing als kadet op de koninklijke militaire academie niet te Breda, maar te &apos;s Gravenhage zullen plaats hebben. &gt;</p>
	<p>* UTRECHT, 1 April. Aan onze hoogeschool werd heden tot doctar in de regten bevorderd de Hoer A. H. van Tienhoven, (van de Werken), met stellingen.</p>
</text>
