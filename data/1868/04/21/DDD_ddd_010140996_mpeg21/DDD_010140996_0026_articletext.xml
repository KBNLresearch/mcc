<?xml version="1.0" encoding="UTF-8"?>
<text>
	<title>BUITENLAND. Engelsche Post.</title>
	<p>LONDEN, 18 April. De Saturday Review brengt de oude opmerking in herinnering, dat de Heer Disraeli het Huis der Gemeenten bijzonder goed kent, doch verwonderlijk •weinig begrijpt van de natie zelve. Zijn kreet van //weg me* de Papen!&quot; verraadt zijne onkunde. Het volk heeft vast besloten regtvaardigheid te bewijzen jegens lerland, en het zal zich met laten afschrikken door de gedachte, dat ook de Ultramontanen van deze handeling voordeel zullen trekken. Dit voordeel is bovendien slechts zeer betrekkelijk, want de afschaffing der lersche staatskerk wordt gevraagd &apos;op grond van beginselen, welke den wortel zelve van het ultramontaansche geloof aantasten. De maatregel wordt voorgeschreven dooi- den geest van regtvaardigheid, wereldlijke (secular) wijsheid en gehoorzaamheid aan de voorschriften der moderne denkbeelden, welke de ultramontanen verfoeijen. De grondslag van hun geloof is een andere dan die der moderne beschaving , waar het streven naar regtvaardigheid, naar het geluk der volkeren, naar de heerschappij van gelijke, billijke menschelijke wetten op den voorgrond staat. De Spectator protesteert bij voorbaat tegen elke schikking en iederen conciliantcn maatregel, waardoor men vriendelijk glimlagchend, niets zou doen, en dus de lersche staatskerk ongeveer zou laten zoo als zij is. Beter dan dat, is het in net geheel geene verandering voor te stellen, want dan&quot;is V-, h™* ov &apos;•&apos;¦* &quot;^lr- -?r~ • ~. &quot; - 3 v slechts nog een spoor overblijft van.de-vereenigmg van kerk en staat in lerland, wordt het beginsel van godsdienstige gelijkheid opgeofferd aan dat van godsdienstige dwingelandij, welke van alle wijzen van overheersching de bitterste ergernis verwekt, en het meest heeft bijgedragen tot de oneenigheden tusschen lerland en Engeland. De benoeming van sir Richard ïemple tot minister van financiën in Britsch-Indie vermeldende, bespreken de verschillende weekbladen den financielen toestand van deze rijke overzeesche bezitting. De Economist zegt, dat sir Richai&apos;d&apos;s voorganger, de Heer Massey, geen groote fouten begaan heelt, maar evenmin veel goeds tot stand heeft gebragt. Engelsche financiers worden niet langer in Indie begeerd. Plaatselijke kennis is op het oogenblik een bepaald vereischte, want tot de regeling van den toestand behoort evenveel kunde als tact. Men heeft dikwijls gezegd, dat Indie alles voortbrengt, behalve een minister van financiën, doch het js te hopen, dat Sir R. Temple zal aantoonen, dat Indische opleiding een man kan in staat stellen de staatsinkomsten te regelen. De Spectator verheugt zich in het denkbeeld, dat iemand met een schitterend fortuin, die slechts zeven achtste gedeelte van zijne inkomsten verteert,.kwalijk geruïneerd kan worden door eenige verwarring in zijne boekhouding. Dit is eene uiterst bevredigende gedachte, want ware dit niet het geval, dan zou het gouvernement van Indie onvermijdelijk te gronde gaan. Mets is zoo bevredigend als de toestand der: Indische geldmiddelen, — niets is zoo hinderlijk en ergerlijk als de wijze, waarop men in Indie boekhoudt. De boeken zijn in dezelfde hopelooze verwarring als die van eene insolvente spoorwegmaatschappij en dat waarschijnlijk wegens dezelfde reden, namelijk door de volslagen onwetendheid of voortdurende koppigheid der beambten, die geen onderscheid kunnen of willen maken tusschen kapitaal en inkomsten. Hetgeen op dit oogenblik een groote zegen voor Indie zou zijn, is het verbod om vooreerst eenige nieuwe belasting hoegenaamd te heffen. Niets demoraliseert het Indische gouvernement meer dan het groote gemak, waarmede ieder tekort onmiddellijk kan gedekt worden door eene nieuwe belasting, die zonder tegenstand of oogenschijulijke onderdrukking geheven wordt. Zoo lang dit mogelijk is, vergeet de administratie het gulden voorschrift, dat niets beter voor een land is dan bij tijds in het beheer der geldmiddelen wijze zuinigheid toe te passen. Indien voor een wijle de meeste aanvragen om subsidie uit de schatkist, tot het maken van alle mogelijke of wenschelijke verbeteringen, beantwoord worden met een: non possumus, dan kunnen de Indische financiën in dien tijd geregeld worden. De Indische staatsfondsen, die nu reeds beter genoteerd zijn dan de Fransche fondsen, zouden dan weldra met de Engelsohe geconsolideerden op de beurs kunnen mededingen. Daily News toont de noodzakelijkheid aan van eene hervorming der wetten op de octrooijen&apos; in Engeland. Aan schelmen wordt het tegenwoordig zeer gemakkelijk gemaakt eerlijke industriëlen te plagen en te verarmen. Voortdurend worden patenten verleend voor uitvindingen, die letterlijk copien zijn van uitvindingen, die reeds jaren zijn gepatenteerd. Dejaarlijksche raporten van de patent-zetters zijn catalogussen van wettelijk erkende diefstallen en onregtvaardigheden. Eene commissie, door de universiteit van Londen benoemd, heeft verslag uitgebragt aangaande de beste wijze, waarop het bekende Brown-legaat behoort besteed te worden. De Heer Brown heeft eene groote som gelds nagelaten voor eene inrigting tot wetenschappelijke bestudering en behandeling van de ziekten der huisdieren. De commissie beveelt de stichting aan van een dieren-hospitaal, onder bestuur van een professor in de vergelijkende pathologie en geneeskunde, wiens kunde en wetenschappelijke positie hem in staat kunnen stellen met goeden uitslag proefnemingen te doen aangaande de ooi-zaak en mogelijke voorkoming van ziekten, als de veepest, enz.., die de kudden verwoesten en den toevoer van gezond voedsel verminderen.</p>
	<p>In Junij a. s. zal door den Prins van Wallis het Alexandra paleis wórden ingewijd, dat in Maxwall Hjll is aangelegd en dat voor het glazen paleis bij Sydenham eene groote concurrentie zal wezen. Het reusachtige van steen, ijzer en glas opgetrokken gebouw heeft eene lengte van 900 voet en eene breedte van 86 voet. In het midden bevindt zich een toren van 170 voet in diameter en die 220 voet hoog is. Het gebouw is voorts omgeven van een tuin, die vier mijlen iv omtrek heeft, waarin verschillende gelegenheden voor openbare vermakelijkheden — o. a. eene renbaan — zijn aangebragt. — Men zegt, dat Her Majesty&apos;s Theater, hetwelk onlangs is afgebrand, weder zal worden opgebouwd. Er wordt tevens gemeld, dat de prins van Wallis den eersten steen zal leggen en dat de kosten van opbouw £65,000 zullen bedragen.</p>
</text>
