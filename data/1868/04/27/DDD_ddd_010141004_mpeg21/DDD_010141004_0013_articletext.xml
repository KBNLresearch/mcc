<?xml version="1.0" encoding="UTF-8"?>
<text>
	<title>FRANSCHE BRIEVEN.</title>
	<p>PARIJS, 24 April 1868. De zoo even afgeloopen week was rijk aan gebeurtenissen. De kroonprins is gelukkig teruggekeerd van zijne reis, op welke hij //schuilhoekje&quot; speelde en de vloot inspecteerde; — de Heer de Ste Beuve heeft op vastendag eene anti-orthodoxe worst met knoflook gegeten en de Heer Paulin Limayrac is benoemd tot prefect van het departement du Lot. Hoe smartelijk en bedroevend het nu ook zij, dat een Christen en senator in eene zonde vervalt, waaraan zelfs de Israëlitische onderdanen van vorst Karel van Hohenzollern zich niet schuldig maken, daar hij op eenen dag, door de kerk aan den stokvisch - la Hollandaise en den makreel d la Francaise gewijd, het vleesch nuttigde van een voor Trichinen vatbaar dier en ilen Heer Louis Veuillot daardoor in zijne spijsvertering belemmerde,— hoe bedroevend dit nu ook zij, kan men zich toch daarover troosten, omdat, den Hemel zij dank! de heugelijke gebeurtenissen in de meerderheid zijn, zooals de waarlijk vaderlandslievende afgevaardigden in de Kamer! De kroonprins is gelukkig ontkomen aan de al te groote geestdrift_ en de mazelen, en bevindt zich weder m ons midden: dit is eene heugelijke gebeurtenis; maar zij wordt geheel op den achtergrond gedrongen door eene andere, welke elk Fransch gemoed met opregte vreugde moet vervullen. Ik bedoel de zoo vurig verwachte benoeming van den Heer Paulin Limayrac, hoofdredacteur van den Constitulionnél, tot prefect. Gelukkige bewoners van het departement du Lot! Ik zou het vermogen van den Heer Merton, vóór dat hij onbruikbare geweren aan Amerika leverde, er voor over hebben, om in dit gelukkige departement te wonen. In een N°. van de Kladderadatsch, door een reiziger, even vermetel maar gelukkiger dan de Heer Greppo, over den Chmoschen muur van het Fransche Keizerrijk geworpen, las ik onlangs in do taal van Goethe, Zwickauer, Bismarck en Schulze het volgende: //Napoleon! getrost mem Sohn, Cassagnac beschützt den Thron! Wat zou de spottende philosoof aan de Spree — die oven als de Orleans en als Victor Hugo niet in ons midden mag wonen — wel gezegd hebben, indien hij de benoeming van den Heer Paulin Limayrac hadde gekend ? Limayrac Cassagnac Veillent, que le tróne ne cracq&apos; Maar laten wij den Keizer wat des Keizers is en Limayrac aan de gelukkige bewoners van het departement du Lot, en keeren wij naar Parijs terug. Dezer dagen was een zonderling gerucht in omloop. Men beweerde dat de prefect der Séine Neen! al wildet gij mij 50,000 fr. Italiaansche rente laten tot den koers van den dag per ultimo (hetgeen toch een zeer verleidelijk aanbod is) — neen! ik kan het u niet zeggen. Ik acht de door den Heerßoitelle ingestelde overheid en eerbiedig § 11 der drukperswet, door den Heer Guillotet uitgevonden! — Nu, wat is het dan toch eigenlijk ? Heeft de Heer Haussmann zijn ontslag gevraagd . — Neen, zacht wat, zóó gek is hij nog niet! Maar laten wij ons niet bezig houden met de //on dits&quot; over den eersten mandarijn van Parijs en liever spreken over hetgeen de mandarijn van Peking, Tien-Tien, deed. Om dit te vernemen, moeten wij in het Théatre de I&apos;Athenée afdalen. Ik zeg: afdalen, want deze zaal bevindt zich onder de oppervlakte van den boulevard, evenals //Seraphin,&quot; het bij deTrinderen, de kindermeisjes en de militairen welbekende marionetten-theater. Oorspronkelijk was het //Athenée&quot; tot voorlezingen bestemd, maar deze speculatie van den Heer Bischoffsheim vond evenveel bijval, als de Madridsche en Honduras-leeningen. Thans derhalve is het een schouwburg, waar de operette in het genre-Offenbach bloeit.</p>
	<p>Luister! Tien-Tien is mandarijn to Peking; hij is ridder van de Confuzius-orde met de paauwenveer, zonder ricinusbladen, maar met den knop, lid van den geheimen raad van den zoon des Hemelschen rijks, staatsraad van het rijk van het midden in buitengewone dienst met doorloopend tractement en lid van den raad van bestuur eener maatschappij op aandeelen tot verbetering van het hondenras door middel van uitbreiding van het onderwijs en tot toekomstige aankweeking van zwaluwnesten (kapitaal 200 millioen). Te Peking worden de obligatien dezer maatschappij algemeen beschouwd als //placement de pèrede familie. Deze gelukkige mandarijn heeft buitendien een dochtertje. In het geheele Hemelsche rijk zijn geene schoonere amandelvormige oogen en geen kleinere voetjes te vinden, dan de oogen en de voetjes van «Thee-bloem. Nu moet ik u zeggen dat //Thee-bloem&quot; werd betrapt in een tweegesprek met zekeren Franschen zeeman, met name 1-usounet, die crinolines, absynthe, chignons, pondre de rii en andere voortbrengselen van hooge Westelijke beschaving te Peking had ingevoerd, lk haast mij ter eere der Chinêschê schoone er bij te voegen, dat haar gesprek met den Franschman volstrekt niets misdadigs had, maar eenvoudig Ka-o-lin betrof, een jongen Chinees van de //mobielen&quot;, wien de geur van de schoone //Thee-bloem&quot; de neuszenuwen had geprikkeld. Maar maar de wetgeving op het tooneel der heldendaden van den graaf van Palikao spreekt duidelijk: Wie onder vier oogen met een meisje wordt betrapt, hetwelk niet behoort tot de orde //des cabinets particuliers&apos;&apos;, moet — hij zij inboorling of vreemdeling — het meisje binnen 24 uren huwen, op straf van gespiest en daarna veroordeeld te worden tot 14 dagen gevangenisstraf en 50 beurzen geldboete. Lieve Hemel! indien bij ons, waar de regters buitendien de handen vol hebben met staatkundige en persprocessen en alle gevangenissen opgepropt vol zijn met lieden, die de Etoile Beige in den zak nadden, met beschonkenen, die //a bas la mobile&quot; riepen, met hen, die de onfeilbaarheid van den Paus en van de Pereire&apos;s aanrandden, of andere snoode misdaden bedreven, indien bij ons, zeg ik, op dergelijke beuzelingen werd gelet, waar zon men genoeg spiesen, regters en gevangenissen vinden? Om kort te gaan: Pinsonnet wordt gevangen genomen en veroordeeld om //Thee-bloem&quot; te huwen. Ik ben m mijne ziel overtuigd, dat de Franschman — wien gelijk gij weet de geestigheid is aangeboren — zich dit geen twee malen zou laten zeggen, ook indien hij niet te kiezen hadde gehad tusschen de allerliefste dochter van het Hemelsche rijk en tusschen een braadspit, waarvan hij het gebraad zou worden. Maar.... maar de arme Pinsonnet is reeds gehuwd en zijne echtgenoot, Césarine, neemt volstrekt geen genoegen en wil zelfs niets hooren van de geregtelijke voldoening. Liever moge hij zich laten spiesen, dan Eindelijk échter komt eene schikking tot stand en Césarine geeft hare toestemming tot het huwelijk N°. 2, onder de uitdrukkelijke voorwaarde, dat Pinsonnet slechts //pro forma&quot; huwe en //Thee-bloem&quot; aan Ka-o-lin even rein overgeve als de maagd van Orleans.... vóór dat zij onder de militairen verkeerde.</p>
	<p>Voorzigtigheid echter is de moeder der wijsheid en schaadt niet; dat weet Césarine ook. //Elevée dans le sérail elle en connait les détours.&quot; Voorzigtigheidshalve sluipt zij dus, verborgen onder den bruidssluijer, in de slaapkamer, in de plaats van //Thee-bloem.&quot; Wat gebeurde er in het tusschenbedrijf ? Ik weet het niet. Pinsonnet verzekert, dat hij zijne nieuwe gemalin heeft onderhouden over de verfraaijingen van Parijs en haar het mechanisme heeft verklaard van de Romeinsche, Oostersche of Chinêschê kwestie.</p>
	<p>Maar ik vrees, dat de ridderlijke Franschman zijnen eed brak, indien hij dien niet zwoer zoo als hier te lande trouw wordt gezworen aan de constitutie en den souverein, dat wil zeggen met het vaste voornemen om dien eed bij de eerste de beste gelegenheid te breken. Mijn vermoeden wordt daardoor geregtvaardigd, dat Césarine den volgenden ochtend //Thee-bloem ter zijde nam en haar toeflnis__-ftj</p>
	<p>Wmaar het bedrog wordt ontdekt en woedend dreigt Tien- Tien den Franschman met de ijselijkste folteringen. Want eener achtbare Chinêschê familie kan geene grootere beleediging worden toegevoegd, dan .zich te onttrekken aan de huwehjkspligten.&quot; Gelukkig verliest Césarine het hoofd niet; zij was in hare feboortestad modiste en heeft menigen storm beleefd. Zij rengt een half dozijn flesschen Champagne te voorschijn; — de kurken Knallen; — de wijn mousseert — Tien-Tien drinkt zich dronken als een referendaris van den raad van state, die.vacantie heeft, en Pinsonnet maakt zich met zijne wettige wederhelft uit de voeten. Ka-o-lin huwt thans met zijne //Thee-bloem&quot; en men heeft verder niet vernomen dat Tien-Tien heeft gedreigd met spiesen, ot dat hij zich beleedigd achtte....</p>
	<p>«•Mijne heeren en dames! De operette, welke wij de eer hadden voor u op te voeren, is van de Heeren Daru en Chivot, muziek van den Heer Lecoq!!&quot; — Bravo! bravo!!</p>
</text>
