<?xml version="1.0" encoding="UTF-8"?>
<text>
	<title>STAATSBEGROOTING VOOR 1868.</title>
	<p>De heer Jonckbloet repliceert op de redevoeringen der ministers, vooral die van den Minister van Buitenl. Zaken Hij begint echter met den Minister van Koloniën, die met warmte heeft beweerd, dat spreker eene akte van beschuldiging tegen hem en zijne ambtgenooten zou hebben ingebragt. Dat was het geval niet. In de Mem. van Beantw was het verwijt gedaan, dat wij geene grieven hadden en dat het doel alleen was om personen te verwijderen, en daarom heeft spreker zijne grieven geopenbaard. De&apos; Minister zegt dat spreker alleen Indie kent nit lectuur, doch de minister is blijkbaar in zijne geschriften op menig punt tot andere gedachten gekomen dan vroeger toen hij op Java was. Is dat niet ook uit lectuur? De minister zeide: er is geen heil zonder wettelijke regeling. Sprekers stelling was deze: Het programma der regering zette eene wettelijke regeling op den voorgrond en spreker heeft gevraagd: wat is daarvan geworden? De minister zegt, dat de erfpachtswet in aantogt is; dit bleek echter geenszins uit de laatste redevoering des ministers, en als hij let op hetgeen er gezegd is nopens de woeste gronden, dan gelooft hg niet, dat deze minister die wet zal aanbieden. Wat de ontheffing van den heer Bosch betreft, het blijkt toch, dat de last tot ontheffing van hier is uitgegaan; en of er nu een groot verschil bestaat tusschen ontslag of last tot ontheffing, betwijfelt spreker. Hij komt nu tot de beantwoording van den Minister ran Buit. Zaken, die eene rede heeft gehouden, welke een aangenaam contrast opleverde met andere redevoeringen; eene rede die zich onderscheidde door kalmte, door zelf beheer - sching. Spr. wénscht een misverstand op te heffen nopens hetgeen hij gezegd heeft over het afschrift der dépêche aan den Franschen gezant. Hij geeft deswege eene explicatie. Hij heeft nooit bedoeld, dat het origineel niet met het afschrift overeenkwam. Maar zoo hij zich verkeerd heeft uitgedrukt, dan zegt hij: zoo de minister wel eens finesses bezigt, dan is niet in mij opgekomen, om den Minister van Buitenlandsche Zaken of Graaf van Zuylen te betichten een officieel stuk te hebben vervalscht, hetzij door bijvoeging of uitlating. Hij wénscht hiermede allen verkeerden indruk weg te nemen. Spr. blijft volhouden, dat dit ministerie herhaaldelijk den naam des Konings in het debat heeft gemengd. Wat er omgaat tusschen den Koning en zijne raadslieden, komt hier met te pas; zoodra aan eenige handeling het contraseign is verleend, zijn de ministers daarvoor alleen verantwoordelijk. Wij hebben nooit beweerd, zegt Spr., dat de Koning een automaat is. De Minister van Binnenl. Zaken heeft gezegd: ook de pers wil den naam des Konings op den voorgrond hébben, en Spr. releveert dit, omdat de minister gisteren heeft beweerd, dat hij niet gesproken heeft van ongrondwettigheid. Maar spreker wijst op diens redevoering van 21 April, waarin de afstemming der staatsbegrooting zoo gevaarlijk en willekeurig en strijdig met de regten der Kroon wordt genoemd, dat aan niets anders dan aan krenking der grondwet te denken valt. De Minister van Buitenl. Zaken zeide: gij verwijt ons gebrek aan constitutionelen zin; maar wfj hébben ook den eed op de grondwet afgelegd. Spr. antwoordt, dat hij nooit gesproken heeft van schending van den eed, maar van miskenning der constitutionele instellingen en min juiste toepassing der grondwet, terwijl bij de eerste ontbinding en later aan de Kamer wel degelijk I grondwetschennis_ is verweten. Nu heeft de minister gezegd : de ontbinding is gelukt en heeft hij eene zekere opteUiug van leden gemaakt, maar bij die telling vergeten de oude leden mede te rekenen, die tegen het hoofdstuk Buitenl. Zaken gestemd hebben en die teruggekomen zijn , zoo ook het groote échec to Arnhem geleden. Nog twee opmerkingen moet hij maken nopens het gezegde door den Minister van Binnenlandsche Zaken. Hy, Spreker, zou het vertrouwen aan den minister °^tbo^? op grond van een voorstel, waarvan hij geen l?.t*ff £ dit Dit zou vrij ligtzinnig van Spreker zijn &quot;£ftjM«wifi niet gedaan. Hij kent de voordragt nopens hetn^eeJlaafeste 33 niet, maar dat hangt zamen met n^^f&quot; tot het beweren maanden geschied is, en dat regtigt a resn]taat ran dat het ontwerp niet.anderskan! ; terwijl de concessien aan hen, die op üerzïeu =oncessie geneigd was. minister in den /&quot;&quot;vang niec liberaie partij hem onder- En met het oog daarojjl heelt a dfl „^gfoj steund, en vóór zijn budget g*,™</p>
	<p>niet van zienswijze veranderd, er zouden geene wijzigingen aangeboden zijn. De minister had voorts te kennen gegeven: is het der oppositie niet te doen om aan de groene tafel te zitten, wat beteekent dan de oppositie? Afbreken, wanorde stichten? Spr. kan alleen onderstellen dat de minister hem niet goed verstaan heeft; want hij denkt niet aan de taktiek om de woorden uit hun verband te rukken. In de Memorie van Beantwoording staat, dat het doel der meerderheid alleen is, om personen te verwijderen. Daarop heeft Spreker geantwoord, dat dit niet het geval was; maar daarom heeft hij niet gezegd, dat de liberale partij niet casu quo aan het &apos;ministerie zou kunnen komen of dat zij niet wist wat zij wille; hij meent dat als het ministerie het ontslag uit zijne betrekkin&quot; neemt, die het niet meer ten nutte van Koning en Land zoii &quot;meenen&apos;te kunnen vervullen, en als de Koning dan een liberaal ministerie benoemt, het alsdan te vertrouwen is, dat de liberale partij met kracht de teugels des bewinds zal weten te roeren. — Er is orde gevraagd: geefnujirogramma op; dat acht Spreker niet noodig en is het wel wenschelijk&apos;. dat dit in algemeenë termen geschiede? Wat is de hoofdgrief? Dat het dit kabinet mangelt aan constitutionele 0 zin en als de liberale partij aan het bewind komt dan zal zeker allereerst haar programma strekken tot handhaving van art. 53 en 73 Grondwet. — Hij blijft persisteren dat hij zal stemmen tegen de begrooting uit wantrouwen jegens het ministerie, en hij doet dit gedachtig aan het gezegde van den Minister van Buitenlandsche Zaken, als lid der Kamer, dat er zich bijzondere gevallen kunnen voordoen. waarin het votum in verband moet staan met die kwestie. - , , De heer Storm vak &apos;sGravesaspebeantwoordt eerst den heer de Bosch Kernper, die ook verwerping der begrootingswetten om politieke redenen ongrondwettig achtte op erond der formule van art. 103 Grondwet, waarmede de verworpen wetsontwerpen naar den Koning worden teruggezonden : «De Kamer geeft den Koning eerbiedig te kennen het wetsontwerp in nadere overweging te nemen De heer Kernper vergat, dat het bij de begrooting niet alleen op cijfers aankomt, maar ook op den persoon die de begrooting beheert en de Koning het wetsvoorstel terugkrijgende, moet ook onderzoeken, of hij, die deze begrooting zal beheeren, die op den duur beheeren moet. De Koning behoudt de overweging, of dat beheer aan dien minister moet blijven toevertrouwd. Op welke andere wijze zal de KameT ook haar wantrouwen tegen een minister kunnen uitspreken? Immers, er zijn voorbeelden, dat een minister slechts een of tweemalen &apos;sjaars met de Kamer in politiek debat treedt. Maar dit is nog te meer waar in een geval, als hier waar geene Koninklijke boodschap het wetsontwerp vergezelt. De staatsbegrooting wordt zonder Koninklijke boodschap ingediend, maar wordt ingediend door een minister, gemagtigd door den Koning. In andere staten moeten zelfs de ministers alle wetsvoorstellen indienen; zij zijn het ook hier, die alle wetsvoorstellen contrasigneren. Spreker heeft grootén eerbied voor de kennis, welwillendheid en gemoedelijke overtuiging van den heer Kernper, waaraan zeker niemand twijfelt, maar gelooft toch met bescheidenheid te mogen zeggen, dat de heer Kernper voor het ministerie slechts in negatieven zin nuttin is. De Spreker beantwoordt daarna den Minister van Buitenlandsche Zaken, die de ontbinding niet geheel mi lukt achtte, in zooverre de minister in staat werd gesteld de diplomatieke bescheiden over te legden. Spreker noemde het eene onvergefelijke fout dat de minister die diplomatieke bescheiden niet vroeger &apos;heeft overdek&quot;!. Er bestond geene enkele reden om dit niet te doen, eu de reden, die de minister aanvoerde, IS£ïe lezing dezer stukken heeft spreker overtuigd, dat de overlegging ook vroeger kon geschieden. De brieven, welke niet voor overlegging vatbaar zijn, zijn toch nu ook niet in het Oranjeboek overgelegd. Neen, zegt spreker, de ontbinding is mislukt, de ontbinding is totaliter mislukt; gelukt zou zij&quot; zijn, wanneer de regering na de ontbinding eene croote meerderheid voor zich had gekregen, welke positief Sad verklaard: Wij willen deze regering steunen. Maar de ministers weten toch al heel goed, dat de ontbinding is mislukt (hilariteit). Spreker wil daarbij niet langer stilstaan. — ln November had z. i. het ministerie moeten gewijzigd zijn. De Minister van Binnenlandsche Zaken zou zich °dan op een veel beter standpunt hebben bevonden. Het ministerie ging echter tot ontbinding over. Zij mislukte. Nu had weder het ministerie onmiddelijk moeten aftreden. De Minister van Binnenlandsche Zaken herinnerde de herkiezing van den president. Indien de president herkozen is, dan was het niet omdat hij vóór de begrooting van buitenlandsche zaken heeft gestemd. De voorzitter zelf zal dit wel niet willen gelooven. Er was door de oppositie eigenlijk geen candidaat gesteld. Spreker, die tegen had crestenid, heeft het bij die keuze nog het verst gebragt. Tiet ministerie heeft gevraagd: wanneer is het_proces begonnen &apos;* Spreker wil daarop antwoorden: het is begonnen Fn 1866, bii de uittreding van den minister Mijer uit het ministerie. Wie heeft dus aanleiding gegeven tot het proces? Niet de Kamer, gelijk wel eens is gezegd, maar het ministerie heeft door de uittreding van den heer Mijer aanleiding gegeven tot dit proces. Onjuist is ook de beschouwing van den Minister van Buitenlandsche Zaken gisteren geleverd, dat de Kamer de terugroeping vand den gouverneur-generaal Mijer wilde. De heer Keuchenius mogt zoo iets hebban doen doorschemeren; dat de meerderheid dit bedoeld haeft daarvan is geen spoor te vinden. Spreker staat bij dit punt stil, omdat bij deze discussien die zaak te veel op den achtergrond is geraakt, maar dat heeft spreker vroeger eene mystificatie genoemd. De volksvertegenwoordiging heeft toen bloot gestaan aan eene mystificatie. en daarover mag geene volksvertegenwoordiging heenloopen. Zonder te wflien verklaren, al de begrootingen te zullen afstemmen, acht hij het aanblijven van het ministerie, zoo als het daar zit, onmogelijk; — en al mogt het gebeuren, dat de begroiting werd aangenomen, dan nog heeft het ministerie geene morele kracht en heeft het die door de behaalde ontbinding verloren. Spreker is niet onbekend met den geest, die er in sommige gewesten heerscht en dio er geheerscht heeft bij de verkiezingen. Hij wilde dat het ministerie getuige ware geweest van de verkiezing op de plaats zijner inwoning. Hetgeen hij van den toestand des lands weet, wettigt zijnen raad tot de regering: wacht uw voor eene derde ontbinding; die derde ontbinding zou de bedenkelijkste gevolgen hebben voor den eerbied voor het koningschap. De rede van den heer van Foreest heeft ook hem zeer g-&apos;trotfeu, maar zij was meer geschikt op het gemoed te werken dan op den geest, en ook tot den heer van Foreest spreekt hij: overschat de sympathie niet, welke gij in het land bezit. Bij het volk zijn de ware liberale beginselen overheerschende, en de rigting van den heer Tan Foreest is voorbij. Spreker bespreekt ook de verklaring van Prof. Vreede. Het verwonderde hem, dat zij niet d&quot;è&apos;or meer leren was geteekend. Er kwamen op die verklaring voor namen van achtingswaardige personen, maar toch oik vaa eene groote reeks van personen, wier namen &lt;r,;heel onbekend zijn. Het is niet moeijelijk zulke verklaringen te doen onderteekenen. Spreker betreurt. dat zulk een uitstekend man, als de hoogleerear Vreede, zich van zulke verklaringen illusie maakt. Hij&apos;zegt een woord over de officieren, die zich aan die verklaring hebben aangesloten. Hij is niet illiberaaL ook niet jegens officieren: hij erkent hunne vrijhei! om hun gevoelen uit te spreken. Maar eene verklaring van goedkeuring impliceert ook verklaringen van afkeuring van officieren, en zulke verklaringen behooren niet bij den militairen stand. Spreker wijst er op, dat de meeste onderteekeningen van officieren uit Breda komen, maar dat er eene handteekening op het adres voorkomt van den kommandant der militaire academie Santinel, die niet bestaat in het geheele leger. Spreker besluit aldus: Ik wil mjj veroorloven aan u en aan véle andere voorstanders van het ministerie eén raad te geven met dezelfde woorden, als waarmede de heer van Foreest geëindigd heeft: overschat de sympathie niet, die uwe rigting in het vaderland vindt. Ik voeg er bij — in overeenstemming met een gezegde van den heer van der Linden op gisteren — vergeet niet, dat gij, conservatieven, geen geswten geheel uitmaakt, dat gij slechts zeer tijdelijk zijt vereenigd. Ik veroorloof mij aan de ministers te zeggen (naar aanleiding van het reeds vroeger door mijl aangehaalde gezegde van den Minister van Buitenlandsche Zaken op gisteren), zóó gij inderdaad eene stem gewonnen hebt bij de ontbinding, hetgeen ik betwijfel. Vergeet vooral niet hoe gij die stem gewonnen hebt, vergeet niet dat gij dit welligt te danken hebt aan die coalitie, waarvan ik bij eene vroegere gelegenheid even sprak, eene coalitie, die later zeker uit elkander spat, en dan zou de door den heer van Foreest ten slotte aangehaalde spreuk zeer zeker van toepassing zijn. Eindelijk veroorloof ik mij — zoo besluit Spreker — don minister en alle zoogenaamde conservatieven, toe te roepen; eigen u toch niet het monopolie toe van liefde voor het vaderland, het Koningschap en het regerend stamhuis! Wees verzekerd, en ik wenschte wel, dat ik het tot den koning zelven zeggen mogt, dat ook bij de liberalen, of, zoo gij wilt, bij de oppositie even groote vaderlandsliefde, even warme gehechtheid aan het regerend vorstenhuis, en geenerlei gedachte bestaat om aan de regten van het constitutionele Koningschap afbreuk te doen. (Toejuichingen op de tribune). De Voorzitter herhaalt zijne vermaningen tot het publiek, zich van alle toekenen van goed- en afkeuringen te onthouden.</p>
	<p>De heer van Zuylen Minisier van Buitenl. Zaken handhaaft zijne meening nopens het voorgevallene met het Kabinet in Engeland in 1835 en geeft eenige nadere toelichting deswege. De heor de Bieberstein beantwoordt den Minister van Binnenl. Zaken, naar aanleiding van de vergelijking, die hij zich veroorloofd had omtrent Sprekers persoon in de zitting van Woensdag; noch Spreker noch de heer Heydenrijck heeft antwoord van den minister ontvangen. Dit verwondert hen echter niet. De minister had den heer v. Foreest vergeleken bij Cicero en Spreker bij Clodius. Te regtevenaart de heer van Foreest Cicero in welsprekandheid, in karakter is hij boven dezen hoog verheven; want Cicero&apos;s karakter was laag en vindicatie!&apos;, wie weet of, indien Cicero in onze dagen hadde geleefd, of hij geen eamétéonpolitique zou geworden zijn, hetgeen van den heer van Foreest toch niet kan gezegd worden. Cicero heeft in zijne geschriften den naam van Clodius in een zeer zwart daglicht gesteld; doch Clodius geschriften schijnen verloren te zijn geraakt. Spreker heeft echter in zijne jeugd gehoord, dat Clodius Cicero voor eerroover en lasteraar had uitgemaakt. Moge dit gezegde niet heusch zijn, misschien zounetbetamelijker zijn uitgedrukt als Clodius lid eener vergadering ware geweest waar men lessen van wetvoegclijkheid en parlementairen tact ontvangt. Spreker wil den Minister van Binnenl. Zaken niet de meeste bescheidenheid alleen dit zeggen, dat liij geen vrees koestert dat eene vergelijking met Clodius op Sprekers naam en eer eene blaam zal kunnen werpen. Hij houdt zich overtuigd, dat men met genoegen zal gezien hebben hoe bereidwillig hij, oud-soldaat, en niet tegenstaande zijne ouderdom, de lessen van welvoegeliikheid en ameniteit, hier door een jeugdigen minister gegeven, aanneemt en in praktijk tracht te brengen. De heer Thorbecke meent dat het iedereen bevreemden zou, als hij niet na de rede van den Minister van Binnenl. Zaken het woord opvatte. De meest klare zin van de redevoering des ministers is dat hij oppositie kwalijk neemt, eene oppositie die in het openbaar karakter eener constitutionele regering ligt. In die stemming vervalt de minister tot het gebruik van wapens, die buiten deze Kamer moesten blijven. Wat meent de minister met zijne toespraak: »gij?n slaat dit op mij alleen? vraagt Spreker. Dan antwoord ik: ik vervul mijn pligt, zonder eenige persoonlijke aanleiding en naar mijne overtuiging. Hetgeen mij onjuist, onregtvaardig en strijdig met &apos;s lands belang voorkwam, dat bestrijd ik, en dan vervul ik dienzelfden pligt, die ook de conservatieven en deze ministers vervulden, en wat ieder vertegenwoordiger moet doen, die zijn pligt kent en weet te vervuUen. Wat werpt de minister ons tegen? Hij roept tegen die leden, die zijn beleid afkeuren, het volk op, en bedreigt hen met de verontwaardiging van het volk. Spr. herinnert wat hij gezegd en voorgedragen heeft over het buitenlandsch beleid, tot op de ontbinding en de interpellatie daarover. Dit heeft hij gedaan als een uitvloeisel van zijn pligt. En wat zegt de minister ? Gij ontsteekt de toorts der tweedragt. Dat zegt de minister als wij bezwaren opperen en tien minister ter verantwoording roepen. Is dat eene waardige daad? Zijn dat edele wapens? Spr.laat het antwoord daarop aan de Kamer over. De minister vergeet wat duidelijk is en uit de stukken blijkt; de minister vergeet zijne redevoeringen, waarin doorgaans de wil van den Koning op den voorgrond wordt gesteld. Bij het bespreken van het aanblijveu des ministers, was er geen sprake van de beslissing des Konings over het al of niet aannemen van het ontslag der ministers, maar van de aanvaarding, van de wederopvatting van het bestuur en gevolgd door den herhaalden raad tot ontbinding; dus van eene ministeriele daad. De ministers doen zich steeds voor als advokaten, die den Koning verdedigen. Maar de Koning behoeft hunne verdediging niet, want anders zou, wanneer de verdediging niet opgaat, de Koning veroordeeld worden. De Koning staat boven dat alles én de ministers hebben hier niets te verdedigen dan hun eigene daad. Maar de Minister van Binnenl. Zaken is zóó gewoon daaraan, dat hij in de Memorie van Antwoord op het Eindverslag den uitdrukkelijken wil des Konings inroept. Maar de daad des Konings moet buiten beoordeeling blijven en Spreker vraagt de reden waarom de ministers zich veroorloven telkens daarover te spreken? Telkens zegt de Minister van Binnenl. Zaken: wij genieten ten volle het vertrouwen des Konings. Maar is er eenig minister, die hier zit zonder het vertrouwen des Konings? Is dat de kroon handhaven en waarborgen? Spr. herinnnert dat do conservatieven in vroeger tijd soms den Kming tegen zijn ministerie inriepen, en de Regering afscheidden van den Koning; thans gaan zij omgekeerd te werk. Daaruit blijkt, dat bij de conservatieven cic Koning telkens tot een middel van strijd wordt gebruikt. De minister heeft gesproken over spreken &quot;Bijdrage tot herziening der Grondwet,&quot; een boekje van iemand, die°èn in 1845 èn in de Commissie van 1843 dat ontwerp van 1845 gevolgd heeft, en die voorts als lid der Kamelen Minister steeds getrouw is gebleven aan hot beginsel, dat hij telkens heeft verdedigd: de zelfstandigheid en de kracht van de monarchie. Democratie &apos;is hem vreemd en vond steeds in hem een bestrijder. Hij komt nu tot de laatste vraag van den ministor: Noemt uwe grieven; wat wilt gij, wat begeert gij ? Als men te doen had met eene jonge opkomende partij, zou spr. die vraag kunnen begrijpen; maar zijn wij dan zoo onbekend bij dat ministerie of in en buiten de Kamer? Hebben wij nog noodig een programma te geven ? De minister laat er ook een eisch op volgen; hij zeide toch: Stelt bepaalde eischen, en de minister heeft als zoodanige genoemd de Indische kwestie. Spr. gelooft niet dat in deze algemeenë discussien een kolonia:il program kan geëischt worden. — Hij rectificeert ten slotte het door den Minister van Buitenlandsche Zaken S&apos;stèren bijgebragto voorbeeld in 1835 met Sir Robert Peel. aar is juist gebeurd wat hier is nagelaten, ofschoon spr. reeds vroeger gezegd heeft, dat hij het Engelsche stelsel niet toegedaan is, waardoor regtstreeksche invloed door het Parlement op de Kroon wordt uitgeoefend, ten aanzien der benoeming van ministers. In Engeland bestaat van het prerogatief der Kroon tot benoeming en ontslag van ministers, schijn noch schaduw. Het Parlement oefent daarop den voornaamsten invloed uit. Maar ik wensch. zegt spr., met het odg óp onze instellingen, de volle vrijheid der Kroon en geen ministerie, dat enkel een beschermeling der Tweede Kamer ware.</p>
	<p>De heer van Bosse behandelt nader de drie punten, in zijne vorige rede bestreden. In de eerste plaats, de koloniale kwestie. Er heerscht thans een overgang tot het oude stelsel, tot exploitatie van Java, ten behoeve van het Moederland. Dit Jis in strijd met art. 56 Regeringsreglement, waaromtrent dan een voorstel tot wijziging zou moeten worden gedaan. Waarom worden de laatste woorden van het programma op koloniaal gebied voorbijgezien? Tusschen het behouden van de cultures als een noodzadelijk kwaad en het stelsel van den minister, die van niets anders wil weten, bestaat een groot onderscheid. Financiële welvaart onzer koloniën hangt niet af van het behoud der cultures. Wat het financiewezen van den Staat betreft, valt het niet tegen te spreken, dat de uitgaven aanmerkelijk toenemen, met in verhouding met onze inkomsten. Het is bepaald onjuist te zeggen, dat het financiewezen achteruit is gegaan door de afschaffing der belastingen. Ook zijn er verhoogingen aan den anderen kant ingevoerd, zoo als suiker, grondbelasting, gedistilleerd; zoodat het verschil slechts op 7a 8 tonnen gouds nederkomt. De onderstelling, dat hij, aan de ministeriele tafel gezeten, denzelfden weg zou bewandelen als de tegenwoordige ministers, is zeer gewaagd. In 1848 was zijn eerste maatregel, om door belastingheffing in den financielen nood te voorzien, terwijl hij ook eene belasting op het inkomen heeft voorgesteld en den accijns op het gemaal heeft behouden, tot welks aischaffing door een vorig ministerie was besloten. Zijn bezwaar is dit, dat men verhooging van gewone uitgaven voorstelt, zonder dat die door gewone inkomsten worden gedekt. Wijzende op het voorbeeld van vorige begrootingen voor de Marino, trekt hij daaruit het gevolg, dat de zoogenaamde buitengewone uitgaven langzamerhand gewone worden en die benaming niet heeft belet, dat die begrooting steeds is verhoogd. In het breede wederlegt hij,wat door den minister en den heer Rochussen over het Indisch administratief kapitaal is gezegd. Bij zijne financiële beschouwingen zegt spr., dat hij nog geen berouw heelt ui 1863 den ongelukkigen maatregel nopens de schatkistbiljetten te hebben bestreden, waardoor de Staat aanzienlijk renteverlies heeft geleden. Nopens de algemeenë politiek der Regering merkt hij op, dat, ten opzigte van het buitenlandsch beleid, hij met mag ontveinzen, dat hij met overtuigd is, dat dit beleid goed gevoerd werd. Bij de optreding van dit Kabinet bestond tusschen Pruissen en Nederland de beste verstandhouding, en zoolang hij niet tot andere overtuiging wordt gebragt, kan hij dus niet zeggen, dat het buitenlandsch beleid goed gevoerd werd. Wat nu de aansporing betreft tot eendragt, herinnert hij, dat de heer van Foreest vroeger alle krachten heeft ingespannen, om het liberalisme te verpletteren en te ecraseren. Hij herinnert wat die spreker den 23sten Mei 1866, bii het verzocht ontslag door den Minister van Koloniën, heeft gezegd, en toen heeft aangespoord den ministers om heen to gaan. Toen heeft zijne aansporing gevolg geh^d. De heer Rochussen meent, om niet den schijn op zich te laden van te consenteren, het stilzwijgen met te mogen bewaren. De heer van Bosse zeide: art. 56 wil een stelsel van overgang, maar spr. antwoordt dat al. 1. voorschrijft instandhouding en er alleen aan het slot sprake is van overgang in het verschil. Maar de overgang, dien sommigen willen, is afschaffing, gelijk de minister reeds uit het Tijdschrift van Ned. Indie heeft aangetoond. Spr. zal ook een woord in het midden brengen tot antwoord aan den heer Blom over het stationaire der kolf ij productie; doch spr. heeft niet gewaagd van het verledene, maar over de toekomst gesproken, en dan kan bij goed overleg en krachtige handliaving en uitbreiding der koffijcultuur de productie toenemen. Hij houdt vol dat in Brazilië de productie afneemt, en er dus goede vooruitzigten voor onze koffijcultuur zijn. Hij blijft van meening dat de doorgraving der landengte van Suez niets doet tot het stelsel der cultures, wel ten aanzien van het consignatiestelsel, omdat er dan meer koffij op Java kan verkocht worden. Ten slotte wénscht hij een kort woord te zeggen over eenige finautiele punten. Hij heeft voor menige afschaffing van belasting gestomd, ofschoon niet voor alle, en wijst er op dat nu reeds in Italië het gemaal weder wordt ingevoerd, om een bankroet te voorkomen. Wat de politiek betreft, over het constitutionele vraagstuk, de ontbinding enz. zal hij niet verder spreken. Hij heeft slechts gemeend enkele punten op financieel terrein te moeten beantwoorden. Als deze begrooting wordt afgestemd, dan weten wij niet voor welke moeijelijkheden wij bij eene volgende begrooting zullen staan. Op deze wijze wordt stabiliteit al meer en meer onmogelijk. Nu de partijen elkander nagenoeg opwegen, hangt de overwinning soms van oene enkele stem af. De aanneming of verwerping kan afhangen van de verkoudheid van 1 ot 2 leden (ejelaeli). Komt de andere partij aan het bewind, dan zal spr. geen partijman zijn. Alleen ep koloniaal gebied blijft hij onveranderlijk staan, en dat is het behoud van het cultuurstelsel in het belang van de koloniën en van het moederland, en tot behoud van &apos;s lands crediet en van onze overzeesche bezittingen. De heer v. Nispen (weinig hoorbaar) wijst op den aanhoudenden poiitieken strijd. Hoeveel tijdverlies heeft die niet reeds gekost? Hoeveel had er in dien tijd ni«t kunnen gedaan en tot stand gebragt zijn? Hij wil niet betwisten het regt der Kamer tot verwerping van begrootingen of afkeuring van regeringsdaden. Hij erkent dat wij&quot; belangrijke regten hebbeu, mair hoe grooter de magt is, hoe meer het onze pligt is om er met gematigdheid gebruik van te maken. Hij wénscht niet terug te treden ïn al die politieke strijdvragen, die reeds zooveel tijd hebben weggenomen. Hij is voor de handhaving van ons koloniaal stelsel, zonder de belangen der bevolking uit het oog te verliezen, en hij wijst tevens op het gewigt der herziening van de onderwijswet, ter bekoming van meerdere waarborgen voor de heilige regten der bijzondere school. Hij staat stil bij de omstandigheid dat de heer Heydenrijck weigert het ontwerp aan te nemen van dit ministerie, daar hij zich toch bij menige gelegenheid heeft kunnen overtuigen dat deze Regering gezind is aan billijke grieven te geinoot te komen, terwijl het gepleegde onregt toch openbaar is en men zelfs de arme ouders de keus laat om de kinderen naar de openbare school te zenden of honger te lijden door aan de bedeeling de voorwaarde te verbinden, dat de bijzondere school niet mag worden bezocht. Waar dit alles &apos;geschiedt, is het dan geen tijd dat de schoolwet gewijzigd worde en moeten wij ons dan onttrekken aan de gelegenheid die ons wordt aangeboden om daarin verandering te brengen? Wie waarborgt ons dat die gelegenheid ons weder zal worden aangeboden, en zoo ja, wanneer? Hij komt nog met een woord terug op de koloniale kwestie en het belang dat wij hebben bij het behoud van het cultuurstelsel, daar anders zoowel onze als Indie&apos;s toekomst op het spel staat. ?-,.. - Wat het buitenlandsch beleid aangaat, betuigt; hn zijne tevredenheid en voorts zijne ingenomenheid met de Ministers v. Binnenl. Zaken en Financien. Hij heeft dus geene redenen om tegen de begrootingen te stemmen. Den heer Saaijmans Vader beantwoordt den heer v. d. Linden, aan wiens scherpzinnigheid hij huldo brengt, doch die hij hier te vergeefs zoekt in het artikel van de grondwet, door dat lid aangehaald. Dat lid beroept zich ook voornamelijk op parlementaire usantien en tal van voorbeelden. Spr. wil die gaarne aannemen, maar vraagt: mag men aan usantien kracht van wet geven.&apos;&apos; ln het burgerlijke is het aan den regter verboden zich op usantien te beroepen. Zou dit dan wel op grondwettig gebied mogen geschieden ? Die leer was niet de bedoeling van de ontwerpers der grondwet. Wat toch geschiedt bij de verwerping van wetten? De Kamer geeft dan m overweging het ontwerp in nadere overweging te nemen. Afstemming van hetgeen-niet wetsvoorstel is, kent de gromhyet niet. Spr. herinnert aan de belangrijke discussien, die bij de hemening der grondwet plaats hadden. Opzettelijk heeft hij die nagegaan. De heer Donker Curtius heeft daarbij aangedrongen, dat, nopens het koningschap, de grondslagen, regten en verpligtingen uit de grondwet van 1815 en 1840 zouden worden overgenomen om te toonen, dat zij reeds van vroegere dagteekening zijn en reeds grond hadden in de optreding van Willem I. De Koning maakt oorlog en vrede; en het koningschap omvat dus meer dan de uitvoerende magt. Het koningschap is het magtsbeginsel van den Staat. De Koning kan naar welgevallen ministers benoemen en ontslaan. Niemand kan op die vrije keus invloed uitoefenen, en oefent de Kamer dan niet, door afstemming der begrooting, zedelijken invloed op den Koning uit ? En bestaan er inderdaad hier dringende redenen tot afstemming, waar de natie op de ministers met welgevallen nederziet? Zoo het tot eene derde ontbinding moest komen, zou men zien dat de geest der natie geheel anders zou blijken. Al stond hij alleen in zijne meening, hij zal voortgaan de banier van het koningschap in de Kamer op te houden. Hij wénscht een Koning, die regeert; dio door het contreseign van de ministers waarborgen geeft, dat het koningschap zich beweegt binnen de voorschriften der grondwet. De heer Begram heeft met meer dan gewone aandacht de discussien gevolgd, en de grieven in het Eindverslag en in het Antwoord nagegaan, en zich afgevraagd: mag ik langer vertrouwen schenken aan een ministerie, daar waar zulke gewigtige grieven er tegen worden ingebragt? Zijn indruk echter is, dat de bezwaren en grieven tegen het ministerie óf ongegrond óf onbewezen zijn. Hij zal niet in herhaling treden, maar schetst den indruk dien een en ander op hem heeft gemaakt. Hij kan de tweede ontbinding niet laken, en aangezien de regering de bepaalde kabinetskwestie heeft gesteld bij het buitenlandsch beleid, kan het niet aangaan om te willen, dat de regering aan de motie- Blussé die beteekenis zou geven. Overigens, wat men ook van de regering denke, zij zal hare waardigheid tegenover de Kamer wel weten te handhaven. Hij kan ook niet toegeven wat in het Eindverslag staat, dat de regering een onbegrijpelijk proces voor haar eigen bestaan voert, en hij wijst daarbij op het aanbieden van het collectief ontslag door het ministerie. Welke liberale regering heeft ooit het bewijs van zulken constitutionelen zin en van zelfopoffering gegeven? Juist omdat bij partiele aanvulling het ministerie had kunnen aanblijven, volgens hetgeen de heer Storm zelf aanvoerde, heeft het bewijs van groote onbaatzuchtigheid gegeven. Hij herinnert aan het échec dat het koloniaal beleid geleden heeft bij de aanneming der begrooting van den minister Uhlenbeck in de Tweede Kamer met 1 stem, doch bij de verwerping in de Eerste Kamer. En toch heeft de liberale party niet collectief haar ontslag gevraagd, evenmin als na de verwerping in 1863 van de begrooting van Buitenl. Zaken. Dit ministerie heeft dit wèl gedaan en niemand kan bewijzen dat dit verzoek om ontslag niet ernstig was gemeend, of dat er een post scriptum bij de vraag stond. Er is veel gesproken over het tijdstip waarop het proces is aangevangen en daarover zijn verschillende lezingen. Z. i. is het proces aangevangen bij de begrooting van buitenl. zaken, en is de regering daarna niet afgeweken van den constitutionelen weg. In allen geval zijn er vele verwijten gerigt tot het ministerie, die volstrekt niet bewezen zijn, evenmin als de vroegere beschuldiging van den heer &apos;Fransen v. d. Putte, gelegen in de aanhaling der woorden van den heer Elout, die aanzien van een vorig ministerie, gewaagd had van het verwarren van eigen zaken met &apos;s lands zaken; want dat verwijt gold juist een kabinet, dat zijn ontslag niet had gevraagd, na de verwerping van een budget, maar zich had gereconstrueerd en daarna weder voor de Kamer was verschenen. Hij vindt het onbegrijpelijk, dat de heer Godefroi zich zoo sterk tegen dat ministerie heeft uitgelaten, daar in het ministerie, waarover de heer Elout sprak, die afgevaardigde Minister van Justitie was.</p>
	<p>Hij staat stil bij het kort daarop gevolgd liberaal Kabinet, dat zeer nadeelige gevolgen voor de koloniën en het moederland heeft achtergelaten. Immers, veel van hetgeen de heer van Bosse heeft aangevoerd, komt voor rekening van de regering die de tegenwoordige is voorafgegaan, en daaronder rangschikkt hij de ondermijning van het gezag in Indie en den stilstand van de cultures, waaromtrent onlangs door den Minister van Koloniën staaltjes zijn medegedeeld, nopens het gebeurde met de kofficultultuur. De teruggang der koffijprijzen beschouwt hij als een gevolg van de verandering in de wijze van veiling, even ais het stationaire der cultuur aan de ondermijnende maatregelen, ten aanzien van die cultuur is te wijten. De teruggang onzer financiën is mede eene erfenis van vroegere besturen, want de fraaije uiteenzetting van den financielen welstand is in het voorjaar van 1866 door den heer van Bosse zelf grootspraak genoemd. Ook mag men niet vergeten in welken toestand het defensiewezen verkeerde toen dit ministerie optrad. In verband met de rede van den heer van Bosse had hij verwacht, dat deze krachtig zou hebben aangedrongen op doortastende bezuinigingen; maar integendeel bij heeft hem hooren aandringen op millioenen tot herstel van een openbaar werk, dat de vrucht van het verkeerd beleid van eene liberale Regering is. Hij brengt ten slotte hulde aan dè schoone rede van den heer van Foreest, waartegen niets is aangevoerd dan dat zij zeer op het gemoed, minder dan op het verstand kracht uitoefent, iets dat spreker eene groote deugd acht. De heer de Bosch Kernper brengt eene rectificatie in het midden op hetgeen de heer van der Linden gezegd heeft, hij is geen ministerieel lid en zou nog meer er tegen opkomen als men hem kwalificeerde als lid der liberale partij. Hij wil onafhankelijk blijven. Hij zal verdedigen wat in de ministerieele of in de liberale &apos;partij goed is en bestrijden wat hij verkeerd acht. Hij blijft den maatregel tot afstemming van de begrooting om redenen die daarbuiten liggen ongrondwettig en revolutionair beschouwen, want hij constateert dat hij op zijne argumenten geen of geen voldoend antwoord bekomen heeft. Hij vindt de bevestiging van zijne stelling in het kernachtig woord van den heer Thorbecke, dat wij hebben een koninklijk ministerie en geen parlementair ministerie. De Kamer kent alleen den Koning, handelende door zijne ministers, de Kamer overlegt niet met de ministers, maar met den Koning, door de ministers. Dat is ons Nederlandsch Staatsregt. Wordt een wetsontwerp afgestemd, dan gaat het terug tot den Koning. De Grondwet bevat de formule deswege, en als nu bij verwerping de formule is: wij zenden eerbiedig de voordragt terug aan den Koning, met verzoek het wetsvoorstel in nadere overweging to nemen, — dan mag men er niet bijvoegen: maar wij bedoelen eigenlijk Uwe M., dat Uwe Magt Uwe ministers wegzende.&quot; — Spreker is het met de oppositie eens, dat er gemeen overleg met de ministers moet bestaan. Ministers moeten voorkomend zijn. Hij gelooft ook dat de ministera overtuigd zijn dat zij geen genoegzamen steun in de Kamer vinden. Spreker behoort, zoo men wil, voor een deel tot de ministerieelen, voor een deel tot de liberalen. Hij is het met de liberalen eens, dat de Regering moet kunnen rekenen op eene voldoende ondersteuning van de Volksvertegenwoordiging ; maar het verwerpen van begrootingen is ook volgens Engelsche Schrijvers, o. a. Lord John Russell, een alleruiterst middel, waarvan niet dan in den alleruitersten nood gebruik mag worden gemaakt. Spreker beantwoordt nu den heer van der Linden. Deze zeide: het regt van afstemming der begrootingen is onbegrensd. Maar moet niet ieder rekenschap van zijne handelingen doen ? Mag men afstemmen, omdat de zon schijnt, of omdat de wind oost of west is? Neen, de redenen van afkeuring moeten gegrond zijn in de begrooting, niet daarbuiten. Maar werd er gezegd, dan kunnen wij nooit blijken geven van afkeuring of bezwaar. Z. i. is het eenige grondwettigs middel een adres aan den KÓüiifg, waarvan voorbeelden aanwezig zijn. Hij ontkent dat hij geleerd heeft, dat transactie in het staatsregt geoorloofd zou zijn, maar ha heeft gezegd, dat er verschil over den vorm kan zijn, terwijl vroeger ook afstemmingen van begrootingen, uit politiek wantrouwen, usantie was. Dat geschiedde dus, als het ware, met onderling goedvinden, maar dit regtigt niet tot de handeling onder de teg«nwoordige omstandigheden, na de formele afkeuring van de daad der ontbindingen, en dat noemt hij, met den Minister van Binnenlandsene Zaken, eene daad van dwang jegens de kroon, om invloed uit te oefenen op de benoeming of het ontslag van ministers. Hij waarschuwt voor de gevolgen en voor partijdschap. Dit is zelfs in het belang van de oppositie, want zij zal zich zelve onmogelijk maken. Immers als de helft van het land in de verwerping een dwang ziet, dan zal het voor de kroon onmogelijk zijn, die partij aan het bewind te roepen. Het is waar wat hij zeide, dat 7/8 van ons volk liberaal is, maar de liberale partij is toevallig in het bezit gekomen van de vlag, maar kan die niet meer handhaven. Een tweede ministerie Thorbecke is slechts door toeval aan het bewind gekomen, en heeft zich alleen gehandhaafd door ondersteuning der conciliante partij. Ten slotte spoort hij aan tot conciliatie, tot behartiging van de belangen des lands; het zich vereenigen om de grondwet; het bevorderen van toenadering en overeenstemming; het zoeken van punten tot vereeniging, welke hoofdzakelijkgelegen zijn in onze grondwet. Maandag voortzetting der beraadslagingen.</p>
	<p>Aan het Voorloopig Verslag betreffende het ontwerp tot afkoopbaarstelling der tienden wordt het volgende ontleend: Bij de overweging van het wets-ontwerp tot afkoopbaarstelling der tienden is de wenschelijkheid van eenen maatregel, waardoor de landbouw van den drukkenden tiendlast konde bevrijd worden, door geen der leden in twijfel getrokken. Het werd goedgekeurd, dat de regering op nieuw eene voordragt doet om daartoe te geraken. De vroegere behandeling dezer zaak maakt het nieuwe onderzoek gemakkelijk, daar het onnoodig is thans weder in breedvoerige beschouwingen te treden. Verscheidene leden achtten de wijze, waarop thans aan bezwaren, die vroeger in de Eerste Kamer der Staten-Generaal hebben gegolden, is te gemoet gekomen, allezins voldoende. Zij verklaarden in te stemmen met de voorstellen, die onder o, b en c op blz. 2 der Memorie van Toelichting worden opgesomd. Wel is waar bestaat er, als dit wets-ontwerp wordt aangenomen, geene zekerheid, dat de tienden werkelijk zullen worden afgekocht. Gebrek aan kapitaal zal vele pligtigen daarvan terughouden; vooral wanneer zij volgens de bepaling van art. 2 gehouden zijn, met den afkoop der tiendpligtigheid hunner eigene grondstukkeu die, welke op andere landerijen drukt, af te koopen. Maar het doel der voordragt is slechts, om detiendeu af koopbaar te maken. Zij moedigt de pligtigen niet aan, om van de bevoegdheid tot afkoop gebruik te maken; die moeten hun eigen belang kennen. Vordert dat eene spoedige opheffing van den tiendlast, dan zal deze, als hij afkoopbaar is, wel langzamerhand verdwijnen. De voordragt is in elk geval een eerste stap om daartoe te geraken. Vele leden konden echter in deze beschouwingen niet deelen. Zij meenden, dat esne spoedige opheffing van de tiendpligtigheid, die aan de ontwikkeling van den landbouw in den weg staat, wel degelijk het doel is, waarnaar men behoort te streven. De afkoopbaarheid der tiend is daartoe niet voldoende. De last drukt voornamelijk op den gebruiker van den grond; wanneer er bezwarende voorwaarden aan den afkoop verbonden worden, zal een eigenaar, die zijne landerijen verpacht, veelal ongenegen zijn om van de geschonken bevoegdheid gebruik te maken. Deze toestand zoude juist geboren worden, wanneer het wetsontwerp wierd aangenomen. Art. 2, dat alleen in het belang der tiendheffers geschreven is, zal de spoedige opruiming der tienden bijna onmogelijk maken. &apos;Verscheidene leden achtten het door de opgedane ondervinding genoegzaam bewezen, dat langs den tot dusverre ingeslagen weg het beoogde doel niet kan worden bereikt. Zij gaven daarom in overweging, of niet op het reeds vroeger geopperde denkbeeld eener verandering van de tienden in grondrenten behoort te worden teruggekomen. Het verdient dit te meer, omdat, naar veler meening, het Keizerlijk decreet van 22 Januarij 1813, waarbij de verandering der tienden in afkoopbare grondrenten is bevolen, nog steeds hier te lande van kracht is. Wat hiervan zij, op deze wijze zouden zonder bezwaar voor deu tiendheffer en zonder dat de tiendpligtige daarvoor eenig kapitaal behoeft uit to keeren, alle bezwaren der tiendpligtigheid zijn nit den weg geruimd. Anderen waren hiervoor minder gunstig gestemd. Maar men vroeg, waarem aan den tiendphgtige de keuze niet kan worden gelaten om de tiend óf af te koopen, öf wel naar vast te stellen regelen in eene vaste grondrente te doen overbrengen. De bezwaren, welke tegen beide stelsels gelden, worden daardoor ondervangen en de voordcelen, welke elk der stelsels aanbrengen, kunnen door de belanghebbenden naar hunne keuze worden genoten. (Het begin van den volgenden volzin, die op eene nieuwe bladzijde aanvangt, is in het officiële stuk weggevallen, wij zullen dit later mededeelen, wanneer de fout wordt hersteld. Red.) belang van den landbouw bij de afschaffing der tiendpligtigheid wordt erkend, dan moet de Staat tot dezen maatregel krachtig medewerken. Daartoe zoude eene onteigening van alle tienden ten name van den Staat het meest afdoende middel zijn. De tiendpligtigen zouden dan door betaling eener annuiteit over een niet al te groot aantal jaren aan de schatkist de kosten der onteigening en de renten van het daartoe noodige kapitaal moeten vergoeden en zich op deze wijze van den last, die thans op hen drukt, bevrijden. Intusschen zoude het tot eene juiste beoordeeling der belangen, die bij den afkoop betrokken zgn en der offers, welke hij van de schatkist zoude vorderen, noodzakelijk zijn, dat de omvang der tiendpligtigheid hier te lande althans bij benadering werd erkend. Tot dus verre is men er niet toe gekomen, om hem te berekenen; toch schijnt het, dat eene opgave omtrent de tienden, die telken jare in het openbaar verpacht worden, reeds veel licht over deze zaak zoude verspreiden. Het bestuur der registratie kan de daartoe noodige gegevens gemakkelijk bijeenbrengen. Men drong er op aan, dat de Regoring alsnog aan de Kamer eene zoodanige opgave zoude doen. Nog een ander denkbeeld werd geopperd. Men vroeg, of de staat niet, zonder tot eene onteigening der tienden over te gaan, aan hen, die den tiendlast in een zaker aantal annuïteiten wenschen af te koopen, op de eene of andere wijze zoude kunnen te hulp komen en langs dezen weg de spoedige opheffing der tienden bevorderen. Hieromtrent werd echter opgemerkt, dat zoodanige hulp, by wijze van voorschot of anderzins, moer op den weg der particuliere nijverheid schijnt te liggen.</p>
</text>
