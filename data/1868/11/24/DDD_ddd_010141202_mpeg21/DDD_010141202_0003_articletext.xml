<?xml version="1.0" encoding="UTF-8"?>
<text>
	<title>Fransche Post.</title>
	<p>PARIJS, 21 Nov. (Part. Corr.) De groote gebeurtenis van den dag is de ter aarde bestelling van het stoffelijk overschot van Rossini. Meer dan 10,000 personen begeleidden de lijkkoets naar het kerkhof Père Lachaise. Het lste bataillon der infanterie vormde het eere-escorte. De lijkmis, bestaande uit fragmenten van de mis van Rossini, het Requiem van Mozart, het Stabat Mater van Rossini, enz., werd gezongen door Faure, Obin, Grisi, Lablache, Gardoni enNilson, van de groote en de Italiaansche opera. Het verblijf te Compiègne was den Prins van Wallis bijna slecht bekomen. Op de jagt, welke gisteren aldaar werd gehouden, stortte een hert, door de vervolging woedend geworden, zich op het paard ran den Frh.s, ti—-__ hot met zijnen ruiter ter aarde wierp. De Keizer was een der eersten, die den Prins ter hulp kwamen. De Prins had gelukkig geen letsel bekomen en kon weder onmiddellijk te paard stijgen. Naar men zegt, zijn alhier berigten ontvangen, welke gewag maken van eene beterschap in den toestand der ongelukkige Keizerin van Mexico. Deze beterschap kan in elk geval slechts ligehamelijk zijn; de geest der lijderes zal wel nimmer horstellen van den indruk der gebeurtenissen van Queretaro.</p>
	<p>De generaal Prim heeft, naar men mij verzekert, onze regering verzocht om de mededeeling van verscheidene stukken, welke tot rigtsnoer zullen dienen bij de reorganisatie van het Spaansche leger. De minister van oorlog heeft zich gehaast aan dat verzoek te voldoen.</p>
	<p>De Heer de Monstier, onze minister van buitenl. zaken, heeft gisteren een bezoek gebragt aan Koningin Isabella, om haar geluk te wenschen met haar naamfeest. Naar men verzekert, heeft de minister tevens bij H. M. de noodzakelijkheid betoogd eener abdicatie, ten einde niet aan den Prins der Asturien elk uitzigt op den troon te ontnemen. üe heden uit Augerville ontvangen berigten nopens den gezondheidstoestand des Heeren Bcrryer, luiden iets gunstiger; de nacht is kalm doorgebragt. De Patrie geeft zich de moeite het berigt tegen te spreken , betreffende eene te Berlijn te sluiten leening ten behoeve van den Noord-Duitschen Bond.</p>
	<p>De Belle Poule, welke het lijk van Napoleon I van St. Helena naar Frankrijk heeft overgebragt, is geschrapt van de lijst der active vaartuigen en zal thans worden ingerigt tot een hospitaalschip voor douaniers.</p>
	<p>De maarschalk Mac Mahon heeft tweo dagen te Compiègne doorgebragt en met den Keizer langdurige bijeenkomsten gehad over den toestand van Algerie.</p>
	<p>— De Constitutionnel deelt een besluit mede van den minister van staat, waarbij aan het nieuwe officiële orgaan de naam wordt gegeven van Moniteur officiel de tEmpire francais, met bijvoeging van Edition du matin of Edition du soir, naar gelang het blad des morgens of des avonds verschijnt. De Heer Dalloz, de tegenwoordige eigenaar van den Moniteur, heeft verklaard dat zijn blad na de verschijning van het nienwe zal blijven doorgaan en dat hij den Heer Wittersheim, aan wien het nieuwe blad is toegewezen, een proces zal aandoen, wegens usurpatie van den titel vanden bestaanden Moniteur.</p>
	<p>— De Siècle heeft eenigo dagen geleden een brief medegedeeld , onderteekend door den Heer Vallon, die voorgeeft een neef van Baudin te zijn en zich in naam der familie mengt in de zaak der inschrijving. Thans hebben de beide broeders van Baudin, in een brief aan den Avenir, den Heer Vallon gedesavoueerd, onder uitdrukkelijke verklaring dat zij hem niet kennen en dat er van de zijde der familie ook niemand gemagtigd is, om zich met de zaak der inschrijving te bemoeijen. In tegendeel, even als de familie zich tot nog toe buiten de inschrijving zelve heeft gehouden, wil zij zich ook niet bemoeijen met het gebruik der daardoor opgebragte gelden, daar zij meent dit aan de commissie te moeten overlaten.</p>
</text>
