<?xml version="1.0" encoding="UTF-8"?>
<text>
	<title>BERIGTEN, IN DE LAATSTE EDITIE VAN HET VORIG NOMMER OPGENOMEN. AMSTERDAM, Donderdag 12 November.</title>
	<p>Er heeft zich alhier voor eenige maanden, onder de leiding van den Heer H. J. J. van Bree, eene Mannen-Zangvereeniging gevormd, die onder hare leden vele der beste en meest geoefende zangers van onze stad telt. Deze vereeniging, welke hare krachten geheel wijdt aan het doel, om concerten te geven ten behoeve van weldadige instellingen , zal hare eerste openbare uitvoering geven op den 24sten dezer maand, in de groote zaal van het Park, ten voordeele van de algemeene armen der stad Amsterdam. Op het programma komen verscheidene uitstekende nummers voor, waaronder het Requiem N°. 2, van Cherubini eene eerste plaats bekleedt, welk stuk, voor gemengd koor geschreven , voor mannenstemmen met begeleiding van groot orkest is gecomponeerd. Wij jrernemen met veel genoegen, dat dit voornemen algemeen bijval vindt, ten gevolge waarvan de gegronde hoop mag gekoesterd worden, dat de vereeniging eene ruime bijdrage zal kunnen schenken tot leniging van den nood onzer behoeftige stadgenooten. De ondersteuning van dit weldadige plan bevelen wij dringend aan.</p>
	<p>Heden avond omstreeks 5% ure is brand ontstaan in een huis op de Geldersche Kade bij den Schreijerstoren, welke zich aanvankelijk nog al ernstig liet aanzien, maar door spoedig aangebragte hulp. zonder gebruik der inmiddels talrijk aangevoerde brandspuiten, werd gebluscht.</p>
	<p>Bij het vergelijkend examen, op 21 October en volgende dagen te Utrecht gehouden, van aspiranten tot surnumerair der registratie en domeinen, hebben de volgende acht jongelingen voldaan: S. W. Middelkoop te Rotterdam; M. C. Dijkmeester, Tiel; A. A. Gefken, Enschedé; L. N. Heyl, Zevenbergen; F. Harting, Utrecht; J. P. Heeringa, Zuidhom; R. P. van de Ka3teele, Zwolle; F. van Dalsen Fontein. Assen.</p>
</text>
