<?xml version="1.0" encoding="UTF-8"?>
<text>
	<title>Fransche Post.</title>
	<p>PARIJS, 16 Nov. (Part. Corr.) Zoo als u per telegram is medegedeeld, is de Gaulois voor den regter van instructie gedaagd, wegens het door dat blad medegedeelde berigt, betreffendo een door de regering ontdekt complot tegen de veiligheid van den staat. De Public, het nieuwe orgaan van den Heer Rouher, onder redactie van den Heer Dréolle, verzekert, dat de Gaulois voor den regter van instructie is feroepen, om inlichting te geven nopens de bron, waaruit at blad zijne mededeeling heeft geput. Wat hiervan waar is, laat ik in het midden. Maar teregt wordt aan de regering verweten, dat zij niet reeds Zaturdag heeft gesproken. Daardoor zouden de agitatie en de daling ter beurze zijn voorgekomen. Ook het dagblad de Temps werd gisteren-avond in de drukkerij in beslag genomen. De Heeren Pinard en Baroche hebben buitendien de procureurs-generaal en de prefecten aangeschreven, om elke polemiek over den 2den December en elke inschrijving voor het gedenkteeken Baudin ten strengste te vervolgen. De teraardebestelling van het stoffelijk overschot van den baron James von Rothschild zal aanstaanden Woensdag en die van Rossini den daaropvolgenden dag; plaats hebben. Het lijk van den beroemden componist wordt gebalsemd en zal worden bijgezet in de kerk van de H. Magdalena, alwaar de plegtige lijkdienst zal worden gevierd. De berigten nopens den gezondheidstoestand van den Hr. de Lamartine luiden hoogst treurig. De beroemde dichter is geheel kindsch geworden. Naar men nit Compiègne meldt, staat maarschalk Niel meer dan ooit in de gunst des Keizers. In den laatsten ministerraad heeft Z. M. hem geluk gewenscht met den ijver, door hem aan den dag gelegd. De maarschalk Mac-Mahon, gouverneur-generaal van Algerie, bevindt zich op dit oogenblik te Compiègne. De personen, wegens de gebeurtenissen op het kerkhof Montmartre en de inschrijving voor het gedenkteeken-Baudin, verleden Zaturdag door de correctionele regtbank tot verschillende straffen veroordeeld, hebben van dat vonnis geappelleerd.</p>
	<p>Naar de berekening van een ministerieel dagblad van Florence, gegrond op de eerste uitkomsten van ac maatregelen der administratie, is het te verwachten, dat de gemaalbelasting in Italië 61,500,000 frs.in het jaar zal opbrengen, dat is 61/2 millioen meer dan daarvoor op de begrooting is gebragt. — Volgens den Gaulois is te Madrid in den ministerraad de beraadslaging- aangevangen over de vraag welke persoon aan de grondwetgevende cortes, indien deze besluiten den monarchalen regeringsvorm te behouden, als candidaat voor den troon het meest zou zijn aan te bevelen. Het blad beweert voorts, dat de candidatuur van den hertog van Montpensier, hoewel niet in den smaak van het Spaansche publiek vallende door den minister van marine, den admiraal I&apos;opete, dringend is aanbevolen, vooral op grond van afspraken, tijdons het beramen van het plan der revolutie door hare liberale leiders met dien prins gemaakt. — De Moniteur doet uitkomen, dat de ligting van vier man op de duizend zielen in Rusland, waarvan dezer dagen in een telegram is melding gemaakt, de gewone jaarlijksche ligting is, welke moet strekken om de gapingen aan te vullen, ontstaan door het naar huis zenden van de manschappen, wier diensttijd is verstreken. —De Moniteur meldt, dat de staat van beleg, waarin Servië wegens den moord op Vorst Michaal verkeerde, bij eene proclamatie van het Servische regentschap is opgeheven. In dat stuk wordt tevens medegedeeld, dat belangrijke hervormingen bij de regeringen overweging zijn. Volgens het officiële blad behooren daaronder het instellen van twee wetgevende kamers en het veranderen van den tegenwoordigen Servischen Senaat is een Raad van State</p>
</text>
