<?xml version="1.0" encoding="UTF-8"?>
<text>
	<title>INGEZONDEN STUKKEN.</title>
	<p>Aan Üe Redactie* _ , In antwoord op het artikel in uw blad van heden door M. geplaatst, betrekkelijk de voltooijing van het Vondelspark, haast ik mij u te melden, dat het denkbeeld daarin ontwikkeld reeds tot een begin van uitvoering is gebragt. Enkele personen, waarlijk groot belang in het Park stellende, hebben zich reeds aangeboden om bij hunne vrienden die zaak te bevorderen en van hen, die niet gaarne een inteekenbiljet voor eene kleine bijdrage invullen, datgene in ontvangst te nemen wat deze Voor het Park willen afzonderen, om, wanneer ïij eenige&gt; bijdragen bij elkander verzameld hebben, die aan den penningmeester van het bestuur, den Heer Mr. E. J. Everwijn Lange, te overhandigen. Ik behoef u wel niet te betoogen, dat het bestuur èn het denkbeeld van den Heer M. èn de uitvoering daarvan op hoogen prijs stelt; het verheugt zich zeer over de medewerking, die het van het publiek mag ondervinden, welke zoowel in bijdragen als in daden zich toont. De reden waarom het bestuur niet het initiatief heeft genomen, om de hulp van tusschenpersonen te verkrijgen, is zijne overtuiging dat alleen die personen, die uit eigen beweging en met liefde die taak aanvaarden, goede resultaten zullen verkrijgen, terwijl het niet zou weten tot wie zich te wenden, indien het eene keuze van dergelijke tusschenpersonen moest doen. Gaarne verklaar ik mij bereid circulaires, enz., te verschaffen aan hen, die deze mogten verlangen om de medewerking van hunne vrienden te bevorderen. Ik hoop dat velen den wenk, door den Heer M. gegeven, zullen opvolgen. De vele bljjken van welwillendheid en krachtige onderstenning steeds van de redactie voor de onderneming van het Vondelpark ondervonden, geven mij aanleiding te hopen, dat u deze regelen wel in het Handelsblad zult willen opnemen. N. J. DEN ÏEX.</p>
	<p>Amsterdam, 17 November 1868.</p>
</text>
