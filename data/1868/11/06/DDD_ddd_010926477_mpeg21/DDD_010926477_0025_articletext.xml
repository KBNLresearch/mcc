<?xml version="1.0" encoding="UTF-8"?>
<text>
	<title>STADS-BERIGTEN. De BURGEMEESTER van LEYDEN.</title>
	<p>Id aanmerking nemende de rustverstorende bewegingen die op de beide avonden van gisteren en eergisteren hebben plaats gehad; Gezien de artt. 184, 186 en 187 der wet van 28 Junij 1851 (Staatsblad n°. 85); Bepaalt: Elke vereeniging op de openbare straat, van des avonds zes tot des morgens ses uren, van meer dan vijf personen, wordt als verboden zamenscholing beschouwd. Dit voorschrift treedt in werking onmiddellijk na zijne afkondiging. Leyden, 6 November 1868. De Burgemeester van Leyden, v. d. BRANDELER.</p>
	<p>Tot mijn leedwezen is de rust onzer stad in de laatste dagen verstoord geworden, -die, hoewel aanvankelijk slechts van minder beduidenis, op den avond van gisteren meerdere uitbreiding heeft bekomen. Overtuigd van de goede gezindheid der burgerij, roep ik bij deze hare medewerking in, om mij bij de maatregelen, die ter handhaving der orde en rust onzer stad door mij genomen worden, krachtig te ondersteunen en zich zoo min mogelijk, door nieuwsgierigheid gedreven, op de openbare straat op te houden. Het maken van gerucht en het zingen langs de straten wordt uitdrukkelijk verboden. ■ Leyden, 6 November 1868. De Burgemeester van Leyden, v. d. BRANDELER.</p>
</text>
