<?xml version="1.0" encoding="UTF-8"?>
<text>
	<title>BUITENLANDSCHE BERIGTEN. ENGELAND. LONDEN, 29 October.</title>
	<p>H. M. de koningin der Nederlanden heeft aan het zeemanshuis ie Dover eene gift van 10 £ doen toekomen als bewijs van ingenomenheid met die stichting en naar aanleiding van de omstandigheid dat de bemanning van een Ned. wrak in dat huis werd opgenomen, juist op het oogenblik dat H. M. te Dover aankwam. H. M. heeft Plymouth en omstreken bezocht.</p>
	<p>— De aartsbisschop van Cantcrbury, primaat van Engeland, is in 74 jarigen ouderdom overleden. — De schoonzoon van den Anglicaanschen bisschop van Oxford, zelf geestelijke in die kerk, en zijne echlgenoole zijn tot de r. k. kerk overgegaan. — In eene officiële opgave, opgemaakt door den heer Hunt, hoofdambtenaar van het ministerie voor de handelszaken, wordl de totale waarde der prodoctie van metalen in het vereenigd koningrijk gedurende het jaar 1867 begroot op 15,187,013 £, en die van de dat jaar uilgedolven steenkolen op 26,125.145 £. — Te Singapore heeft in het begin dezer maand een hevige brand gewoed in eenige pakhuizen; de schade wordt op 150,000 doll. geschat. — Blijkens beriglen uit de Vereenigde Staten zijn op 26 Oct. te New- Orleans weder onlusten en straalgevechten voorgevallen. Onder de negers van de omstreek dier stad heerscht schrik en verslagenheid. De krijgswet is er in de daad in werking. De opperbevelhebber der eedgenootschappeljjke troepen in Lonisiana heeft van wege den president bevel ontvangen met zijne troepen tusschen beide le komen. De president heeft eene proclamalie uitgevaardigd, waarin hij den laatsten Donderdag in November als nationalen dankdag aanbeveelt. Te San Francisco was op dien dag weder eene aardbeving gevoeld.</p>
	<p>— Volgens de dezer dagen met de postpakketboot uit West-Indië ontvangen beriglen werden in Peru nog aanboudend zwakke aardschokken gevoeld. In Ecuador was eene officiële opgave openbaar gemaakt, volgens welke daar te lande 54000 menschen door de aardbeving van 13 Augustus jl. om het leven gekomen waren. In Chili was gedurende de maand September veel schade aangerigt door aanhoudende stortregens, zoo zwaar als niemand zich er herinnerde.</p>
	<p>— Uit ïokobama wordt gemeld dal Jedo weder in een staat van beroering verkeert. De uitgifte van al de Japansche dagbladen was verboden.</p>
</text>
