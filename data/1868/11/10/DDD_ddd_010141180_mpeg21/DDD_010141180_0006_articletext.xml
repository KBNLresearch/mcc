<?xml version="1.0" encoding="UTF-8"?>
<text>
	<title>INGEZONDEN STUKKEN. DE TERSCHELLINGER LOODSBOOTEN.</title>
	<p>De ondergeteekende Scheepsgezagvoerders en ingezetenen van Westterschelling vinden zich gedrongen door de voorgevallen ongelukken, om luide hunne stem te verheffen in het belang van handel en scheepvaart, alsmede inzonderheid van assuradeurs en vooral van ons kloek en wakker loodspersoneel. De rinkelaars, tegenwoordig hierbij het loodswezen in gebruik, missen de geschiktheid voor de dienst, waarvoor zij gebruik moeten worden en wat er van vereischt wordt. Zij hebben slechts eenen diepgang van zeventien palmen en moeten enkel op hunne zwaarden loefhouden, die spoedig bij hooge zee en aannemenden wind niet meer gebruikt kunnen worden. Dwarsdrijvers als zij zijn, moeten zij genoegzaam aan wind en zee worden overgelaten. Zjj zijn buiten staat om van den lagerwal af te halen en verkeeren als de nood haar dwingt om zwaar te zeilen, in het grootste gevaar, om door de hooge zee te worden omgeslagen. Na het ongelukkig vergaan van de loodsrinkelaar N&quot;. 4 op den 2den December had men billijk verwacht, dat betere en geschiktere loodsvaartuigen zouden in de plaats gesteld worden. Integendeel, weldra kwam er weder een loodsrinkelaar opdagen, die gelukkig niet lang heeft dienst gedaan, daar de opvarenden ontdekten dat dit vaartuig gedeeltelijk was vervuurd en derhalve ieder oogenblik onder hen kon wegzinken. Na die ontdekking is dezelve dan eok spoedig afgekeurd. Daarop is alweder een rinkelaar van Hellevoetsluis gekomen , die na de gedane ondervinding op de helling had moeten gehaald zijn, om onderzocht te worden of zij vrij was van dit gebrek. Dit is niet geschied en alzoo is men onkundig gebleven of er vuur of rot in dit vaartuig aanwezig was. Het is slechts op blokken gezet en met laag water, zoover de gelegenheid toeliet, zijn eenige dwarsnaden nagezien en gekalefaat. Verder is aan de romp niets gedaan dan eene naad in het potdeksel voorzien, welke met kalefaten niet was digt te houden en met plat lood is digt gespijkerd.</p>
	<p>Deze rinkelaar is vermoedelijk in den storm tusschen 24 en 25 Oct. 11. met man en muis vergaan. In den korten tijd van 11 maanden zijn alzoo twee riukelaars vergaan, waarbij een verlies van 16 wakkere en kloeke zeelieden is geleden,op eene enkele uitzondering na.allen gehuwd en vaders van talrijke gezinnen. Indien niet met grooten spoed betere vaartuigen worden verschaft, zijn meerdere ongelukken te vreezen, die nooit aan dit ongelukkig eiland vergoed kannen worden. Het staat te vreezen, dat er eerlang geen voldoend en geschikt personeel zal aanwezig zijn, om de loodsdienst naar behooren waar te nemen. Ons dorp zal eerlang voor een groot deel uit weduwen en weezen bestaan, Wanneer men van het loodswezen goede diensten verlangt . dan worde er gezorgd dat de lompe en gevaarlijke rinkelaars vervangen worden door welbezeilde kotters of sloepen, die eenen diepgang hebben van dertig palmen, in staat om van den lagerwal af te zeilen en zee te houden. Dan zal de dienst beter kunnen worden uitgevoerd en het loodspersoneel zal niet aan noodeloos gevaar zijn onderworpen; Tjsbsciielling, 7 November ] 868. G. MULDER. F. W. DE JONG. T. J. REUS. W. H. KRAMER. C. C. RUIGE. A. DEKKER,</p>
</text>
