<?xml version="1.0" encoding="UTF-8"?>
<text>
	<title>AMSTERDAM, Zaturdag 7 November.</title>
	<p>De minister van buitenlandsche zaken zegt in zijn antwoord op de staatsbegrooting, dat tusschen de Kamer en de Regering volkomen eenstemmigheid heerscht omtrent de door Nederland tegenover andere mogendheden te volgen staatkunde, namelijk, handhaving onzer wettig erkende regten, vervulling dor ons opgelegde verpligtingen, stipt, onzijdigheid in betrekkingen met alle andere mogendheden Zonder zich aan eene derzelve, op eenigerlei wijze, meer bijzonder te hebben aangesloten of te willen aansluiten (iets waartoe van geenen kant eenig voorstel gedaan werd), zal &apos;s Konings Regering, met vertrouwen van allen eerbiedifing van Nederlands regten verwachten; met vertrouwen lederlands algeheele onafhankelijkheid blijven handhaven. Deze staatkunde — het strekt den minister tot groote voldoening het te mogen zeggen — heeft zoowel buiten- als binnenslands algemeen bijval gevonden; want, gelijk de Koning het bij de Troonrede reeds mededeelde: «Onze betrekkingen met alle andere mogendheden laten nietste wenschen over.&quot; Omtrent de Japansche schadevergoeding deelt de minister mede, dat hij bij zijn optreden het verslag der staats-commissie gereed vond, waarvan de conclusie strekt, om aan de belanghebbende handelaren, wegens redenen van billijkheid, vergoeding te verleenen voor werkelijk geleden schade. Daar deze meening hem niet genoegzaam gegrond voorkwam, onderwierp hij de zaak nogmaals aan het oordeel van den Raad van State, welke volhardende bij zijne vroegere meening, bij uitvoerig gemotiveerd advies, de inwilliging der vorderingen in het algemeen belang meende te moeten ontraden. Bij onderzoek is het den minister gebleken, dat in het buitenland geeneriei aanvragen van dien aard bij de regeringen ingediend waren. Ook hebben ten slotte in den ministerraad de aanvragen geen bijval gevonden, zoodat aan den Koning is voorgesteld afwijzend te beschikken; van de beslissing des Konings in dien geest is aan de belanghebbenden kennis gegeven. De rapporten en andere stukken betreffende deze zaak zijn aan de Kamer medegedeeld.</p>
</text>
