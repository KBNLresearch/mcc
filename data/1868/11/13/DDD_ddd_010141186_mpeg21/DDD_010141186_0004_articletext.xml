<?xml version="1.0" encoding="UTF-8"?>
<text>
	<title>Fransche Post.</title>
	<p>PARIJS, 10 Nov. (Part. Corr.) De Avenir National is gisteren avond weder in beslag genomen. De policie ging tot dien maatregel over, toen het blad werd afgedrukt en alvorens een enkel exemplaar was uitgegeven. De Temps en het Journal de Paris, dio, gelijk gij weet, insgelps inschrijvingen hebben geopend tot oprigting van een gedenkteeken voor den volksvertegenwoordiger Baudin, verwachten heden avond gelijken maatregel. Het is zeker, de regering kon niet onverstandiger handelen dan zij nn .doet. Juist door hare onhandigheid wordt deze inschrijving, welke anders de opmerkzaamheid naauwelijks zou getrokken hebben, eene formele manifestatie. Het weekblad le Reveil zal aanstaanden Donderdag, op het gevaar af van in beslag te worden genomen, eene lijst mededeelen van al de tot dusver ontvangen giften. De Avenir ftational deelt een protest mede, door een der voornaamste advocaten van Parijs onderteekend, tegen de onwettige inbeslagneming van dat blad. Dit protest is gisteren avond bij den Heer Crémieux opgemaakt. Ook de Heer de Montalembert is voornemens in een brief uitdrukkelijk te protesteren tegen de dagelijks toenemende willekeur. Zóo maakt de regering van een mug een olifant. Naar het schijnt zal de ex-Koningin van Spanje langer iv deze hoofdstad vertoeven dan aanvankelijk haar voornemen was.</p>
	<p>Naar men mij uit Madrid, onder dagteekening van 8 dezer, schrijft, zetten de Carlisten niet, slechts hunne kuiperijen voort, maar zijn zij reeds werkelijk in het veld gerukt.&apos;in het gebergte, hetwelk de provincie Aragon van de provincie Valencia scheidt, hebben zich reeds gewapende benden (onder de Carlistische vanen gevormd). Eene dezer benden viel in de stad Alcanir en hief er eene niet onaanzienlijke schatting. Onder de protesten der Spaansche geestelijkheid tegen den (in elk geval overijlden en ongepasten) maatregel van het voorioopig bewind, betreffende de kloosters, kenmerkt zich dat van den aartsbisschop van Burgos door bijzondere hevigheid. /De geheele geestelijkheid,&quot; zegt hij,//zal zich als een man verheffen om de zegepraal te verzekeren aan de zaak (die der Carlisten ?), welke het katholicisme, de geestelijkheid en de kloosters eerbiedigt.&quot; Voor het oogenblik vergenoegt zich «Z. M. Carlos VU&quot; met de jagt in de omstreken van Parijs, in gezelschap van zijne vrienden. De burggraaf de Paiva, die aan ons hof vervangen is door den Heer d&apos;Avila, is benoemd tot gezant bij den Noord-Dnitschen bond en tevens bij het Weenerhof. Wegens de gebeurtenissen op het kerkhof van Montmartre zijn tegen aanstaanden Vrijdag acht personen voor de regtbank van correctionele politie gedagvaard; onder deze zijn de vijf volgende: Peyrat van den Avenir national, Delescluze en Quentin van den Reveü, Challemel van de Revue politique en Duret van de Tribune. In den toestand van den baron von Rothschild is eenige verbetering gekomen. De oude Heer lijdt aan de geelzucht, en wel in zulk eene hevige mate, dat zijn linnengoed daardoor in den letterlijken zin des woords gekleurd wordt. PS. Het protest in den Avenir National is onderteekend door de Heeren Crémieux, Arago en Cl. Laurier. — De Temps en het Journal de Paris, welke bladen insgelijks inschrijvingen voor het gedenkteeken van Baudin hadden geopend en van de ontvangen giften melding gemaakt, zijn met in beslag genomen. Quel est ce mystire?</p>
	<p>Naar de GauUns verzekert, heeft de Keizer op een rapport, hetwelk hem dezer dagen is gedaan over de aanvallen , waaraan de regering in de openbare bijeenkomsten blootstaat, die, uit kracht der wet op de vereeniging en vergadering, thans op verscheidene plaatsen in deze hoofdstad worden gehouden, geantwoord of geschreven: //Wanorde voorkomen, maar de vrijheid niet belemmeren.&quot; De JPVance, dat berigt overnemende, meent, dat de hier aan den Keizer in den mond gelegde woorden op eene treffende wijze het doel aanduiden, tot welks bereiking allen, die wel den vooruitgang , maar niet de revolutie willen, de handen behooren ineen te slaan.</p>
	<p>— Het Journal des Débats, gewag makende van de openbare vergaderingen, welke thans in verscheidene wijken der hoofdstad worden gehouden, erkent, dat de daarin gevoerd wordende debatten niet kunnen strekken tot model van parlementaire vormen. Het blad is echter van meening, dat men in de onverdraagzaamheid en hevigheid, door vele redenaars in die vergaderingen aan den dag gelegd, aUeen het bewijs moet zien, dat de natie de hebbelijkheid der vrijheid nog niet heeft verkregen. *Men late haar,&quot; zegt het blad, //den tijd om zich de uitoefening van het haar geschonken nieuwe regt eigen te maken. Deed men dit niet, dan zou men handelen als de al te behoedzame man, die niet te water wilde gaan vóór dat hij kon zwemmen.&quot; — Blijkens een artikel van het Joutnal des Débats, schijnt de regering werkelijk bedacht te zijn op eene conversie der 41/2 pCt. staatsschuld. — De onderhandelingen met de ex-Koningin isabella, om haar te bewegen afstand te doen van hare regten ten behoeve van Don Carlos, duren nog voort. Naar men zegt, legt de Keizerin een grooten ijver aan den dag, om dat doel te bereiken.</p>
	<p>— Door het dagblad le Havrais is dezer dagen de vraag : geopperd, waarom de bekende romanschrijver Alexandre Dumas zich er mede vergenoegde, de tweede verdieping van het hotel Washington te Havre te bewonen, terwijl hij het bekoorlijke paleis Chiatamone had kunnen bezitten, hem door Garibaldi in 1860 geschonken, ter belooning zijner aan Italië bewezen diensten. //Gij had mij (antwoordt Dumas daarop) even goed kunnen vragen, waarom ik gedurende den veldtogt in Sicilië en Calabrie 65,000 frs. heb uitge- I geven en dio met liever op het Fransche grootboek geplaatst om daarvan 3000 fr. rente te trekken. Het decreet waarbij -Ui Chiatamone, d. i. 400,000 fr., werd geschonken, heb ik verscheurd, omdat ik het beneden mij achtte, mij de diensten te laten betalen, welke ik in de gelegenheid was geweest aan Italië te bewyzen. Wat de 65,000 fr. betreft, waarmede ik uit Parijs was vertrokken, deze moesten mij gelegenheid verschaffen om mijn particulier aandeel in eene algemeene wraakneming te erlangen. Koning Ferdinand I van Napels had mijnen vader in de kerkers van Brindisi doen opsluiten en ik heb er 65,000 fr. voor over gehad, om den achterkleinzoon voor de misstappen van zijnen voorzaat te zien boeten, en in persoon van het ineenstorten van den troon der Bourbons te Napels getuige te zijn.&quot; V Union zegt, dat, voor zoo ver zij weet, geen der levensbeschrijvers van den generaal Dumas, vader van den vruchtbaren Franschen novellist, van het door Alex. Dumas aan Ferdinand I hier te last gelegde feit melding maakt. *En wat de ten behoeve der Italianen uitgegeven 65,000 francs betreft (vervolgt het clericale orgaan), daarvoor heeft de Heer Dumas de volle waarde genoten. Het paleis-Chiatamone, waarin voorheen de vreemde vorsten, die Napels bezochten, werden gehuisvest, is geene 400,000 frs., maar verscheidene millioenen frs. waard, en had dus over de zeven of acht jaren, die de schrijver van de Monte Christo het bewoonde, vrij&apos; wat meer aan huur moeten opbrengen.&quot; — In verschillende streken van Frankrijk is, gedurende de laatst verkopen dagen, eene vrij groote hoeveelheid sneeuw gevallen.</p>
</text>
