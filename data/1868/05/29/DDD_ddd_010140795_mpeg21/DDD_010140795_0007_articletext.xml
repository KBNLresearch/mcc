<?xml version="1.0" encoding="UTF-8"?>
<text>
	<title>INGEZONDEN STUKKEN.</title>
	<p>Aan de Redactie. De oude vesting Maastricht, eene der belangrijkste van Nederland, bekleedt in de geschiedenis eene roemrijke plaats. Daar men een begin gemaakt heeft met hare slechting, neem ik de vrijheid, door middel van uw geëerd, blad, de aandacht van het publiek op eene zijner merkwaardigste poorten te vestigen en den wensch te uiten, dat deze, namelijk de Oude Wijkerpoort (Hoogbruggepoort), als ecu gedenkteeken van militaire bouwkunst (van het einde der 14de eeuw) en van Maastrichts geschiedenis behouden blijve. Ontbloot van de zijgebouwen welke haar ontsieren, zal deze poort, aan het einde eener breede straat gelegen, den toegang niet belemmeren. Tevens vormt het opschrift van dit monument eene bladzijde v»n Maastrichts geschiedenis. Indien ik niet vreesde misbruik van uwe goedheid te maken, zou ik breedvoeriger over deze poort kunnen schrijven en andere steden zoo als b. v. Aken aanhalen, alwaar men twee oude poorten behouden heeft. In de hoop dat het bestuur maatregelen neme om gemeld gebouw aan de vernieling te ontrukken, en vertrouwende dat gij door opneming van deze regelen, daartoe zult wülen medewerken, heb ik de eer mij te noemen Maastricht, Uwen Dienaar 21 Mei 1868. ALEXANDER SCHAEPKENS, Kunstschilder.</p>
</text>
