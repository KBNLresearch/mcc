<?xml version="1.0" encoding="UTF-8"?>
<text>
	<title>BINNENLAND. AMSTERDAM, Zaturdag 2 Mei.</title>
	<p>Een onzer dagbladen leverde dezer dagen eene schets van , hetgeen de grondwet worden zou, indien de beginselen der ; liberale partij in toepassing werden gebragt. Deze schets was alles behalve getrouw en volstrekt niet geestig. Trouwens het vernuft der conservatieven schijnt, door wij weten niet welke gebreken aan deze soort van constitutieneigen, , te ontaarden in de onbedwingbare zucht om den tegenstander grofheden te zeggen. Slechts zelden verneemt men van die zijde een zet, die wel gevoelig treft, maar toch onwillekeurig den patiënt doet&apos;, agchen. Hoe dit zij, te zelfder tijd — en dit is weder een opmerkelijk bewijs van de overeenkomst der toestanden aan deze en gene zijde van het Kanaal — leverde een Engelsch blad (de Owl) een tegenhanger, eene schets namelijk van hetgeen de (Engelsche) grondwet wordt, _ wanneer er lieden aan het roer zijn, die niets anders in rekening brengen dan de zucht om aan het ƒ oer te blijven. Volgens de oude grondwet is een minister &apos;verantwoordelijk jegens do natie, vertegenwoordigd door het Huis der Gemeenten, welks vertrouwen hij geniet. De constitutie van den Heer Disraeli daarentegen zegt: Ik blijf eerste minister, zoo lang als de Koningin mij genegen is, om het even of de vertegenwoordiging in die genegenheid deelt, hetgeen thans geenszins het geval is. Volgens de oude constitutie treedt de minister af, wanneer hij eene nederlaag heeft geleden. Volgens de nieuwe constitutie hangt een ministerie niet af van het toevallig bezit eener meerderheid, maar uitsluitend van den wil van zijn hoofd, die niet bijzonder kieskeurig is. Terwijl volgens de oude constitutie elke tak der wetgevende m&apos;agt onafhankelijk is, behalve voor zoo ver ieder voor zijne besluiten de goedkeuring behoeft van den anderen tak, zal in de nieuwe constitutie het Huis der Gemeenten gesteld worden onder de voogdij van het Huis der Lords en het doet er volstrekt niets toe of&apos; het Huis der Gemeenten die voogdijschap aanneemt of niet. De oude grondwet gaat uit van de onderstelling, dat de partijen beginselen hebben en daaraan vasthouden. Volgens de nieuwe constitutie heeft eene partij althans volstrekt geene beginselen noodig behalve dit eene, dat men zich onder alle omstandigheden moet vastklemmen aan zijn zeteL De andere beginselen worden slechts proforma beleden, ten einde te zorgen dat het groote, het eenige ware beginsel niet te veel in het oog Toope. Volgens de thans verouderde inzigten , diende bij het bespreken der publieke aangelegenheden eenig decorum in acht te worden genomen. In het nieuwe stelsel wordt dit vervangen door de krachtiger wijze van repliek, die gevonden wordt in het gebruik van scheldwoorden en de beschuldiging dat men zich van infame leugens bedient. Vroeger achtte men het volstrekt noodig, dat de leden van een zelfde ministerie, dezelfde inzigteu beleden, althans wanneer zij in eene zelfde zitting het woord voerden. Dit gevoelen is volkomen verouderd. Men behoeft volstrekt geen acht te slaan op hetgeen de collega&apos;s verkondigen, zelfs niet op hetgeen men zelf verkondigt. Hoe meer verscheidenheid van inzigten zich bij de leden van een kabinet openbaart, des te meer gelegenheid is er om verschillende partijen te bevredigen en dus het ministerie steun te geven. «De Koningin&quot; zegt de oude grondwet »kan niet verkeerd handelen.&quot; Daarom ook voegt zich de Koningin, door hare ministers, in hetgeen de meerderheid der natie blijkt te verlangen. De nieuwe grondwet bepaalt: Het is onmogelijk, dat de souverein iets verlangen zou, dat verkeerd is. Derhalve worde van den naam des souvereins een ruim gebruik gemaakt en alom in het geheim verkondigd, dat een of andere maatregel, die door de meerderheid der natie wordt begeerd , door het hoogste gezag wordt afgekeurd. Dit middel is wel gevaarlijk&apos;, maar het helpt voor een korten tijd. Inmiddels zal, gelijk een heden ontvangen telegram uit Londen meldt, Gladstone nog het zijne beproeven om de verdere invoering dezer nieuwe grondwet te verhoeden. Hij heeft bij de Kamer de kennisgeving ingediend, dat hij zich zal verklaren tegen de behandeling der begrooting in Comité-generaal, alvorens de discussien over het lersche vraag-1 tuk zijn afgeloopen. Het ministerie zal zoodoende wel ge* noodzaakt zijn een besluit te nemen; het kan zijn heilniet zoeken in het rekken en uitstellen van het gevreesde debat.</p>
</text>
