<?xml version="1.0" encoding="UTF-8"?>
<text>
	<title>Belgische Post.</title>
	<p>ANTWERPEN, 23 Mei. {Part. Corr.) Men bevindt zich hier op dit oogenblik in de hitte van den verkiezingsstrijd. Aanstaanden Maandag moet de verkiezing plaats hebben voor zestien, deels aftredende, deels nieuwe leden van den Provincialen Raad. Deze verkiezing heeft dit jaar eene bijzondere beteekenis, omdat spoedig daarna, en wel den 9den Junij aanstaande, de verkiezingen voor de volksvertegenwoordiging moeten volgen en het tijdstip van aftreding voor al de afgevaardigden van Antwerpen alsdan aanbreekt. Van den uitslag der eerste zal vermoedelijk afhangen, welke partij ook bij de tweede de zege behaalt. Alle partijen zijn ijverig in de weer en van weerszijde wordt inde dagbladen eene levendige polemiek gevoerd en worden tallooze strooibilletten door de stad verspreid. Zij, die ministerieelgezind en van eene andere partij zijn dan de leden van den gemeenteraad , nemen, om de candidaten hunner tegenpartij en de mannen der oppositie bij de Provinciale verkiezingen te bestrijden, tot wapen het besluit, waarbij de raad, beschikkende op een verzoek van de Kamer van Koophandel tot dadelijke oprigting van het standbeeld van Leopold I, beslist heeft: dat de tijd nog niet gekomen is om daarover te beraadslagen, daaraan den zin gevende, alsof die oprigting volstrekt geweigerd is en het alzoo met den naam van anti-dynastiek en onvaderlandslievend bestempelende. Van die zijde doet men daarbij hoog klinken de adhaesie, door verschillende Kamers van Koophandel aan die van Antwerpen gegeven en de toejuiching, welke het besluit dier Kamer om voor het standbeeld een particulier terrein aan te koopen , aldaar heeft ontmoet. Daarenboven zegt men, dat de dusgenaamde Antwerpensche beweging geen doel meer heeft voor hetgeen de aandrang tot afbraak van zekere vestingwerken en de vergoeding voor militaire dienstbaarheden betreft, omdat de minister van financiën nu laatstelijk een en ander in de Kamer van Afgevaardigden heeft toegezegd. De anti-ministeriëlen houden van hunnen kant vol, dat het besluit van den gemeenteraad in geenen deele eene volstrekte weigsri!)»-, maar eene eenvoudige verdaging tot oprigting van het standbeeld bevat, en de raad, wel verre van anti-koningsgezind of onvaderlandslievend te zijn, niets beter verlangt dan hulde te kunnen brengen aan Leopold I, doeh teregt de beraadslaging tot gunstiger tijdstip en meer kalmer oogenblikken heett uitgesteld, om geen voet te geven aan de kiesmanoeuvre, welke volgens hen het verzoek van de Kamer ten doel heeft. Aan de adhaesie die de Kamer ontvangen heeft, evenmin als aan haar besluit, hechten zij eenige waarde, omdat de Kamers van Koophandel niet regtstreeks maar door de regering gekozen, organen zijn van net gezag en deze alleen op een wenk van hoogerhand en het aanzoek van de Kamer alhier gehandeld hebben, ten bewijze daarvan aanhalende eene onlangs openbaar gemaakte beraadslaging van de Kamer van Koophandel te Verviers, waaruit van zoodanig aanzoek blijkt. De toezeggingen, door den minister gedaan, beschouwen zij als ijdele en halve beloften, zooals er reeds meer gedaan doch niet verwezenlijkt zijn, en in ieder geval, zoo zij vervuld worden, als niet genoegzaam bevredigende en menige andere wensch, zoo als meerdere bescherming der Vlaamsche taal, afschaffing der loting enz. onvoldaan latende. Een en ander wordt nu druk door de verschillende partijen in dagbladen, in kiesvereenigingen, volksvergaderingen en gedrukte en rondgedeelde billetten besproken. Verleden Maandag had er eene talrijk en druk bezochte volksvereeniging plaats in het gebouw van den Vlaamschen schouwburg. De vergadering werd geopend door den Heer D&apos;Hane-Steenhuyze als voorzitter, die de grieven der stad Antwerpen en de billijkheid harer verlangens uiteenzette, het onvoldoende der ministeriële beloften trachtte te betoogen en ten slotte aanspoorde om in de Antwerjtënsche beweging te volharden en eenige daartoe gezinde .candidaten aanbeval, wier namen met daverende toejuichingen werden begroet en die alzoo tot candidaten der vereeniging werden geproclameerd. De ministeriële partij, die bereids eene vergadering heeft gehouden, heeft voor morgen insgelijks eene meeting aangekondigd in het gebouw van den schouwburg. Daarenboven hebben er dagelijks kleine kiezersvereenigingen plaats. Ook de candidaten der ministeriële partij zijn aangewezen en worden door deze met ijver aanbevolen.</p>
	<p>De ook in Nederland gunstig bekende en gevierde schrijver Henri Conscience, heeft onlangs te vergeefs aan de deur vaa de Belgische academie van letteren voor het lidmaatschap aangeklopt. Zulks heeft zoowel hier als elders een pijnlijken indruk gemaakt en wordt in de Vlaamsche provinciën ten sterkste gelaakt. Het te Brussel uitkomende volksblad Le Ptuple Beige noemt de niet-benoeming van den Heer Conscience eenp schreeuwende onregtvaardigheid. Wel is waar, zegt het blad, had de schrijj-er bij de benoeming niets te winnen voor zijnen naam, om deel te maken van de academie, maar het was de pligt van dat ligchaam hem met open armen te ontvangen. De schrijver van de Leeuxo van Vlaanderen, Siska van Rosemaal, de Loteling en tien andere werken van frissche en levendige verbeelding, mogt daarin niet ontbreken. De Peupk Beige schrijft de nietaanneming van Conscience toe aan de weinige sympathie, die de Waalsche leden der academie voor de Vlaamsche taal gevoelen, en ziet er eene impertinentie in, dat de academie met met beide handen de gelegenheid aangrijpt, een man van die waarde in haar midden op te nemen, zoodra hij haar de eer aandoet, om aan de deur te kloppen. Het is niet de eerste maal, dat dergelijke miskenning aan Vlaamsche letterkundigen te beurt valt. In het algemeen bestaat er bij de regering en bij de gevestigde ligchamen eene zekere f «ringschatting voor de taal, die de meerderheid der bevoling spreekt. Onlangs betreurde mon zeer, dat de Kamer een amendement van den Antwerpenschen afgevaardigde, den Heer Delaet en nog eenige anderen, verwierp, waarbij werd voorgesteld, in de Vlaamsche provinciën geene andere regterlijke ambtenaren te benoemen dan diegene, die de Vlaamsche taal kennen. Thans klaagt men en wordt er in de dagbladen veel van gesproken, dat de beambten langs de spoorwegen voor het meerendeel die taal niet verstaan, hetgeen tot betreurenswaardige vergissingen aanleiding geeft.</p>
</text>
