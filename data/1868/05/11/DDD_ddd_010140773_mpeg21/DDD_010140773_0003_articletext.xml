<?xml version="1.0" encoding="UTF-8"?>
<text>
	<title>Duitsche Post.</title>
	<p>WEENEN, 8 Mei. De baron v. Beust is reeds zoover hersteld, dat hij gisteren weder audiëntie heeft verleend. — Prins Metteinich is gisteren hier aangekomen en had onmiddellijk een gehoor bij den Keizer. In den afgeloopen nacht is een kabinetskoerier naar Parijs vertrokken. — De buitengewone algemeene vergadering van aandeelhouders der nationale bank, zal binnen 8 a 10 dagen worden bijeengeroepen, maar waarschijnlijk alleen om een voorstel te ontvangen tot verdere verdaging. — Naar men verneemt heeft -men hier het stellige berigt ontvangen dat de H. Stoel onmiddellijk na de afkondiging der anti-concordaats wetten een bepaald protest tegen hare geldigheid zal openbaar maken. Dit is ook eene der redenen waarom met de keizerlijke bekrachtiging gewacht wordt, tot dat zij alle door den rijksraad zullen zijn vastgesteld. Dat het Romeinsche protest ter zijde zal worden gelegd, behoeft niet gezegd te worden. — Het berigt van het afzetten_ en gevangen houden van den vorst van Montenegro bevestigt zich niet. Daarentegen is het volkomen waar, dat hij in zijn eigen land zoo goed als gemediatiseerd is. Het geheele bestuur is op den Senaat overgegaan, die verantwoordelijk is aan de nationale vergadering, welke uit regeringsbeambten en niet uit volksvertegenwoordigers bestaat. Do regent zal voortaan slechts het bestuur hebben van de buitenlandsche politiek. Zijne civiele lijst zal 6000 ducaten (ongeveer 33,000 fl.) bedragen. Daarentegen schijnt het dat de ondersteuning, welke Montenegro van Rusland, Frankrijk en Oostenrijk ontvangt, ten bedrage van omstreeks 25,000 ducaten &apos;s jaars, in de schatkist zal vloeijen, die onder het beheer zal staan van een bijzonder minister van financiën.</p>
	<p>BERLIJN, 9 Mei (des Ochtends) De kroonprins zal den 13den hier terug keeren en met den Koning het feest bijwonen , dat de loge Minerva te Potsdam zal geven, ter viering van haar 100-jarig bestaan. — Ten gevolge eener heden gehouden laatste conferentie, over net Zwitsersche handelsverdag, zijn de onderhandelingen officieel geschorst. De Zwitsersche onderhandelaars vertrekken, zonder eenig resultaat te hebben verkregen Het later hervatten der onderhandelingen is niet uitgesloten door den tegenwoordigen van beide zijden betreurden afloop, welke echter aan de goede politieke betrekkingen tusschen Pruisen en Zwitserland geene afbreuk doet. — De Bondsraad van het Tolparlement heeft, tegen de vertoogen van Baden, Wurtemberg, Beijeren, Hessen en Mecklenhurg, het voorstel aangenomen, om de belasting op de cigaren vast te stellen op 20 thaler, zoodat de verhooging tot op 25 thaler vervalt. Daarna werd beraadslaagd over de tarief-hervorming en het daartoe strekkend ontwerp aangenomen. Dit laatste had wel eene aanmerkelijke omwerking ondergaan, maar het oorspronkelijke beginsel was daarin behouden. Zoodra de neodige toelichtingen op het ontwerp gereed zijn, zal het naar het Tolparlement worden verzonden.</p>
	<p>— Sedert Zaturdag is de tribune der dagbladschrijvers in het tolparlement met 20 plaatsen vergroot, daar de president zijne daar naast staande tribune tot die vergrooting heeft afgestaan. — Het berigt van eene schending der Pruisische grenzen door Russische grens-soldaten, welke in de nabijheid van Thorn zou zijn gepleegd, heeft zich naar luid van ingewonnen rapporten door de regering, niet bevestigd. — Dit Breslau wordt gemeld, dat aldaar de noordelijke toren van de in aanbouw zijnde, bijna voltooide nieuwe Michaelskerk, gisteren tot op de helft is ingestort. Of en hoevele menschen daarbij omgekomen of gewond zijn, kan nog niet worden medegedeeld.</p>
	<p>FRANKFORT, 9 Mei. {Part.Corr.) Het Luther-monument voor Worms, waar het in de laatste week van Junij plegtig zal worden onthuld, is voltooid. Naar men ons uit Dresden schrijft, zal het in de metaalgieterij Lauclihammer, bij Grossenhain, waar het in brons gegoten en geciseleerd is, van 15 tot 20 Mei worden ten toon gesteld, om vervolgens naar Worms te worden overgebragt. Het monument vormt eene groep, welke uit twaalf kolossale beelden bestaat, die op een quadratisch voetstuk van graniet staan, waarvan de zijden ieder 40 voet Rijnlandsch lang zijn. Te midden deigroep verheft zich Luther op een postament, aan welks vier hoeken Petrus Waldus, Johannes Wiklef, Johannes Huss en Girolamo Savanarola zitten. De vier hoeken van het voetstuk worden bezet door Frederik den Wijze, Philips den Grootmoedige, Philips Melanchton en Johannes Reuchhn, tusschen welke het treurende Maagdenburg, het protesterende Spiers en het zegevierende Augsburg geplaatst zijn. Het zou ons te ver leiden, indien wij al de zinrijke versiersels wilden opsommen, die bovendien het gedenkteeken opluisteren. De derde hoofdvergadering van de groote Protestantsche vereeniging, zal dit jaar te Bremen gehouden worden op 3 en 4 Junij. Op de orde van den dag staan : Verhandelingen over de betrekking van den modernen staat tot de godsdienst, inzonderheid tot het Christendom, en over het gezag van den Bijbel. Eene dezer dagen te Leipzig gehouden talrijke vergadering van fabrikanten en kooplieden heefteendoor 18firma&apos;s voorgesteld adres aan den Noordduitschen bondsraad en den Noordduitschen rijksdag goedgekeurd, waarin wordt verzocht dat het muntpapier van de afzonderlijke staten van den Noordduitschen bond in één bondsmuntpapier worde herschapen en dat de bijzondere banken verpligt zullen worden om inwisselkant&apos;oren v3or hunne bankbilletten te Berlijn, te Leipzig en te Frankfort a/M. op te rigten. Men verneemt dat de post van Oostennjksch gezant te Petersburg en die van Russisch gezant te Weenen voorloopig onbezet zullen blijven. Te Weenen.zal van deßussisclie zijde de raad van legatie Hexkull, niet zooals gemeld is de baron Knorring, die sindsi lang¦met meer te Weenen is, en te Petersburg van üostenrnksche zijde de raad van legatie Vetsera als zaakgelastigde fungeren. _ Aan deze schikking die men als een blijk van verkoeling inde betrekkingen zou kunnen beschouwen, wordt in staatkundige kringen geen politiek gewigt gehecht. Tot aan de benoeming van een nieuwen üostenrijkschen ambassadeur bij het Pauselijke hof, zal de baron Otterfels, eerste secretaris van legatie, aldaar de functien van Oostenrijksch zaakgelastigte vervullen. Intusschen houdt de Keizer der Franschen, naar men verzekert, zich bijzonder onledig met de Oostenrijksche concordaats-kwestie en de bepaalde bemiddeling van Frankriik tusschen Oostenrijk en den Pauselijken Stoel zal nu eerlang een aanvang nemen. Napoleon 111 heeft over die kwestie herhaalde conferentien met den Pauselijken nuntius te Parijs gehad. Het Italiaansche nationale schuttersfeest zal dit jaar te Venetië plaats hebben. De Zwitsersche scherpschutters zijn officieel ter bijwoning van dit feest uitgenoodigd, dat óp 24 Mei begint en den 30sten eindigt. Aan de Augsburger Allgem. Zeilung wordt uit Weenen geschreven: //De spanning tusschen Pruisen en Frankrijk neemt dagelijks toe; in beide landen vinden krijgstoerustingen op groote schaal plaats. Ik kan, op grond van volkomen geloofwaardige inlichtingen verzekeren, dat de toestand nog veel hagchelijker is dan eenige weken geleden en dat de militaire maatregelen, vooral in Pruisen voor ieder merkbaar zijn.&quot;</p>
</text>
