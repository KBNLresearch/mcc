<?xml version="1.0" encoding="UTF-8"?>
<text>
	<title>Scheepstijdingen.</title>
	<p>ROTTERDAM, 9 Mei. Van het te Rotterdam te huis behoorende schoenerschip Vriendschap, kapt. van Schoonen, 24 November nit Nantes herwaarts vertrokken, heeft men sedert niets vernomen. MAASSLUIS, 8 Mei. Door schipper Versteeg, voerende het hoekerschip de Zeester, van de Noordzee alhier gearriveerd , is op 20 April op Doggerszand in de Noordzee in zinkenden staat en van het volk verlaten aangetroffen het Nederl. kofschip Nyssina, kapt. Prak. Eenige scheepspapieren en goederen, als: watervaten, zeilen en blokken en 19 dennendeelen, zijn door hem daarvan geborgen en hier aangebragt. MONTEVIDEO, 28 Maart. De Zuidwestelijke storm, welke op 5 dezer alhier heeft gewoed, heeft groote schade aan de in deze haven liggende schepen berokkend, onder meer aan de Amica Manu, die masteloos is geworden, en het roer heeft verloren benevens verschansingen, stutten, reelings, een gedeelte der planken aan de buitenzijde van den romp, en alles wat op het dek was. Het maakt vijf duim water per uur. De reparatien zullen waarschijnlijk meer kosten, dan het schip waard is.</p>
</text>
