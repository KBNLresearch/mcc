<?xml version="1.0" encoding="UTF-8"?>
<text>
	<title>VERVOLG DER NIEUWSTIJDINGEN. AMSTERDAM, Vrijdag 8 Mei.</title>
	<p>De afdeelingen van de Eerste Kamer der Staten-Generaal hebben heden onderzocht het voorstel van de Heeren Cremers, van Ej&apos;singa, Nobel, van Swinderen en Hein, strekkende om de Kamer te doen besluiten, om eene voordragt aan den Koning, overeenkomstig art. 113 der grondwet aan te bieden, eerbiedig haar oordeel uit te drukken over den tegenwoordigen toestand des lands en over hetgeen haar daarin raadzaam schijnt. Men verwacht, dat het verslag nopens dat onderzoek in de afdeelingen, m eene openbare zitting, moro-en of Maandag te houden, zal worden uitgebragt.</p>
	<p>Z M. heeft op verzoek eervol ontslagen den Heer J. W. van Moock, als ontvanger der belastingen en accijnsen te Raamsdonk, met behoud van zijne aanspraak op pensioen, en met dankbetuiging voor de diensten gedurende een tijdvak van ruim 51 jaren bewezen. Als zoodanig is door Z.M. benoemd de Heer van Beusekom, thans ontvanger te Heeze, en als ontvanger der belastingen en accijnsen te Borculo de Heer Jhr. Tedmg van Berkhout, thans ontvanger te Winterswijk.</p>
	<p>De minister van financiën heeft bij resolutie van 9 April goedgevonden het kantoor der directe belastingen en accijnsen te Culenborg (Gelderland) te rangschikken in de vijfde ulasse.</p>
	<p>* &apos;sGRAVENHAGE, 8 Mei. H. M. de Koningin heeft gisteren avond wederom den Kon. Hollandschen schouwburg met een bezoek vereerd, ter bijwoning van de; voorstelling , gegeven door het Duitsche tooneelgezelschap, onder directie van den Heer A. van Lier uit Amsterdam.</p>
	<p>Ten behoeve der 13 WEDUWEN en 28 onverzorgde KINDEREN, die in hulpbehoevenden toestand zijn nagelaten door de in den storm op 28 April VERONGELUKTE 26 URKERS (zie Handelsblad van 7 Mei), is aan het Bureau dezer Courant ontvangen: Van N. N. f 1; F. K. ƒ5; C. te Arnhem 1 Muntb. ƒ10; N. N. voor de nagelaten diep beproefde betrekkingen der verongelukte visschers te Urk , Roomsch of Protestant 1 Bankb. ƒ25; van A. J. 1 Muntb. ƒ 10; Q 2162 1 Bankb. ƒ25; J. H. I Muntb. ƒ 10. Totaal ƒ 165.80.</p>
</text>
