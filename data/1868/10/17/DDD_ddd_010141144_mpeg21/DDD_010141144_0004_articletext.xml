<?xml version="1.0" encoding="UTF-8"?>
<text>
	<title>Belgische Post.</title>
	<p>ANTWERPEN, 15 Oct. (Part. Corr.) Een magazijn tot berging en zuivering van petroleum en naphta, toebehoorende aan eene naamlooze sociëteit van Luik en sedert eenigen tijd volgens een nieuw stelsel opgerigt op den linkeroever der Schelde, tegenover de stad, is eene prooi der vlammen geworden. Gisteren avond omstreeks zes nre ontstond aldaar, in de werkplaats, tot zuivering bestemd, een zeer sterke brand, die zich aan eene nabij zijnde loods mededeelde, waarin ongeveer twee duizend vaten ongezuiverde petroleum lagen. In een oogenblik stonden al deze vaten in vuur en vlam, waardoor een schitterend licht en groote rookwolken over de stad verspreid werden , terwijl de wind Noordwest was. Het schouwspel, van den regteroever gezien, was indrukwekkend ca deed aan het losbarsten van een vulkaan denken. Eene tallooze menigte was ter plaatse gevloeid, om ooggetuige te zijn van het onheil en op den eersten alarmkreet snelden de pompiers toe, om de noodige hulp aan te brengen. Aan blusschen der werkplaats viel niet te denken, maar men is er in geslaagd dè nabij zijnde gebouwen en kelders voor den brand te beveiligen, waardoor een aantal van 28,000 vaatjes, die zich in den kelder bevonden, zijn gespaard gebleven. Burgerlijke en militaire autoriteiten waren onmiddellijk ter plaatse tegenwoordig. Heden ochtend ten 10 ure smeulde het vuur nog, doch gelukkig heeft zich de brand tot de werkplaats en loods bepaald. Men verzekert, dat de directeur der inrigting vrij ernstige brandwonden heeft bekomen en dat niets tegen brandschade was verzekerd. De herhaalde branden te Antwerpen zijn eene waarschuwende les voor Amsterdam , om de bergplaatsen van petroleum van kostbare verzamelingen te verwijderen. Het gold hier eene inrigting, volgens een nieuw stelsel gebouwd, waarbij de grootste voorzorgen in acht waren genomen en toch heeft men op nieuw eene ramp te betreuren, die bewijst dat er geeno maatregelen van voorzigtigheid genoeg kunnen genomen worden.</p>
</text>
