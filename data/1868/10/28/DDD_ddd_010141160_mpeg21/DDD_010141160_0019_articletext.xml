<?xml version="1.0" encoding="UTF-8"?>
<text>
	<title>VERVOLG DER NIEUWSTIJDINGEN. AMSTERDAM, Dingsdag 27 October</title>
	<p>Curiositeitshalve deelen wij het onderstaande opstelletje mede van de Nieuwe- Kamper Courant. Ofschoon het blal schijnt te meenen, dat men verpligt is de ongerijmdheid eener ongerijmdheid aan te toonen, hebben wij te goede gedachten van onze lezers, om niet te vertrouwen, dat ook thans eenvoudige aanhaling van deze zotte klap voldoende is, om haar als zoodanig te kenmerken. . «De vuile Kamper Courant is weer deerlijk door een van hare groote broers beet genomen; thans is het het Handelsblad van 15 Oct., dat do rol van Piet van Os bij haar heeft vervuld. —Dat blad namelijk had het, in het belang der partij die het dient, noodig &apos;geoordeeld, eene ons medegedeelde&apos;beschouwing over het ontworpen havenhoofd te Scheveningen, waartoe, volgens het berigt in de N. R. Ct., van Engelsche zijde concessie is gevraagd, bespottelijk voor te stellen, zonder iich nogtans aan eene gemotiveerde wederlegging te durven wagen, ten einde langs&apos; dien weg zooveel mogelijk zijn doel te bereiken, zonder zich zelven bloot te geven. — Dat het blad dezen list bezigde, verwondert ons geenszins, omdat wij die mededeeling van eene zoo goed onderrigte zijde ontvingen, dat. het Handelsblad wel geen kans zag de daarin vervatte beschouwing te ontzenuwen. — Intusschen kennen wij zeer goed het bestaan in de hoofdstad van een Engelseh-Pruisisch element, zoowel als het aanzijn van talrijke Pruisische spionnen, onder wier invloed het Handelsblad door de revolutionaire partij, waarvan het een der organen is, en waarmee die agenten der overweldiging op het naauwste zijn verbonden, gedwongen werd, zijne krachten aan te wenden, om den invloed van het door onzen correspondent aangegeven denkbeeld zooveel mogelijk to ontzenuwen. Ware nu de door ons medegedeelde beschouwing inderdaad eene ongerijmdheid, dan voorzeker zou de redactie van het Handelsblad zich beijverd hebben die ongerijmdheid aan te toonen, in plaats van zich zelven bespottelijk te maken, door over eene zoo ernstige zaaJk op lafspottenden toon te spreken.&quot;</p>
	<p>Eergisteren heeft de hoogleeraar Dr. H. Hertz zijn leeraarsambt bij de geneeskundige school alhier aanvaard, met het uitspreken eene rede over de geschiedenis der pathologische anatomie. De hoogleeraar heeft te dier gelegenheid de gebruikelijke toespraken tot HH. curatoren en proiessoren, die als bloote formaliteiten vrij overbodig kunnen genoemd Worden, achterwege gelaten.</p>
	<p>* &apos;s GRAVENHAGE, 27 Oct. Gisteren avond heeft het letterkundig genootschap Oefening Kweekt Kennis zijn eerste lezing in dit saisoen gehouden. De voorzitter Mr. S. J. v. d. JBergh, opende de bijeenkomst met een woord aan de nagedachtenis van Mr. J. van Lennep en F. H. Greb, welke laatste tot de oprigters van het genootschap heeft behoord en zich in de eerste jaren door zijne dichterlijke voordragton zoo zeer onderscheidde. Daarna heeft Ds. van Koetsveld eene boeijende novelle gelezen, getiteld: Barbarisme , welke een protest inhield tegen het tweegevecht. — De audiëntie van den minister van binnenL zaken zal op Zaturdag 31 Oct. a. s. niet plaats hebben. * UTRECHT, 27 Oct. Aan onze hoogeschool werden heden tot doctoren in de regten bevorderd de Heer J. F. Schuurbeque Boeye, geb. te Middelburg en de Hr. R. baron van Harinxma Thoe Slooten, van Beesterzwaag, beiden na verdediging van stellingen.</p>
</text>
