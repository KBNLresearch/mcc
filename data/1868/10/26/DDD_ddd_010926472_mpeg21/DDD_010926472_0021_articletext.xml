<?xml version="1.0" encoding="UTF-8"?>
<text>
	<title>SPANJE.</title>
	<p>De Gaceta bevat eene circulaire van den heer Lorenzana, minister van buitenl. zaken, aan Spanje&apos;s vertegenwoordigers iv het buitenland. De rrinister zet de redenen uiteen, die tot de omwenteling geleid hebben, en schetst het bestuur onder de twee laatste vorsten in Spanje, die het volk slechts een schouwspel van verkwisting van &apos;s lands gelden en van de zwartste ondankbaarheid geleverd hebben. De tegenwoordige regering, zegt de minister, is voor de overige staten geen reden van verontrusting. — In de dagbladen van Barcelona leest men de volgende verklaring eener commissie van leiders der democratische partij: »Het volk, dat eenen koning zoekt om door hem le worden geregeerd, verlaagt zich zelf: het maakt zich gelijk aan eenen slaaf, die rondloopt om zich eenen meester le vinden. Spanje kan niets anders zijn dan eene eedgenootschappelijke republiek. Juist ons land, Catalonie, met zijne aloude privilegiën, met zijn krachtig en koen volkskarakter, met zijne arbeidzaamheid en zijn afkeer van te leven op kosten der staatsbegrooling, heeft al wat het behoeft om zich zelf te regeren zoo goed als de beste staat van Amerika.&quot; — De hertog en de hertogin van Montpensier, door de junta van Sevilla uilgenoodigd zijnde om derwaarts terug te keeren, hebben zich tot het voorloopig bewind gewend met een schrijven, waarin zij kennis geven van hun voornemen om in Spanje terug le keeren en verklaren dat zij de voorgevallen gebeurtenissen en het voorloopig bewind erkennen. — In den circus is eene volksvergadering gehouden, waarin de heer Olozaga de onmiddellijke afschaffing der slavernij op de Spaansche West- Indische eilanden heeft aanbevolen. — De meeste der junta&apos;s in de provinciën hebben zich even als die van Madrid ontbonden. Die vau Barcelona heeft de redenen openbaar gemaakt, welke haar nopen in functie te blijven.</p>
	<p>— Zuster Palrocinio, die zich in een klooster te Bayonne bevond, is naar Pau vertrokken, waarheen zij door de koningin Isabella ontboden is. — De opening der inrigtingen voor middelbaar onderwjjs is op 1 November bepaald.</p>
</text>
