<?xml version="1.0" encoding="UTF-8"?>
<text>
	<title>Fransche Post.</title>
	<p>PARIJS, 26 Oct. (Part. Corr.) De Mendard verzekert, dat Denemarken wegens het Prager verdrag (hetwelk, in het voorbijgaan gezegd, zoowel de diplomaten als de speculanten en de dagbladlezers verschrikkelijk begint te vervelen) eene nota aan Pruisen heeft gezonden; ~°P de keizerlijke drukkerij ligt een manifest gereed van Napoleon 111, hetwelk slechts wacht op het bon ii lirer .... des Heeren Rouher ;ï— bij Dentu verscheen eene brochure van den Heer de Césena onder den titel.- le Spectre noir, met welk spook mets anders wordt bedoeld dan Pruisen, waarvan men zich hoe eer des te beter moet ontdoen; — welnu! dat alles te zamen genomen, hetwelk in de goode oude tijden van de heerschappij der contramino voldoende zou zijn geweest, om aan al de beurzen van Frankrijk en Navarra eene paniek te weeg te brengen, dat alles maakt tegenwoordig zoo weinig indruk, dat in geene conciergeloge daarover wordt gesproken en de koersen der effecten rijzen. De Heer Rouher begint in te zien, dat sedert de ministers van de verschillende departementen de leelijke gewoonte hebben aangenomen, om zich wegens hun beheer zelven voor de .Kamer te verantwoorden, de portefeuille van een minister van staat veel van haar gewigt heeft verloren. Zijne Excellentie wenscht daarom deze portefeuille te verwisselen tegen eene andere, van binnenlandsche of buitenlandsche zaken of van financier., dat is hem onverschillig. Daar de Heer Baroche, die voor den Heer Pinard aan het departement van justitie moest plaats maken, zich veroorlooft om van zijne ziekte te herstellen, zijn de vrienden des Heeren Rouher plotseling van gevoelen geworden, dat ac 34-voudige inschrijving in de laatste leening toch niet het schitterende resultaat heeft opgeleverd, hetwelk het pompeuse verslag des Heeren Magne deed verwachten, en dat zonder de buitendien onvrijwillige hulp van de Bank van Frankrijk, het Crédit foncier, enz., enz., de lauweren des ministers van financiën reeds lang zouden zijn verwelkt. Overigens gelooft men niet, dat de Keizer vooreerst tot eene kabinets-wijziging zal besluiten. Even als te Bordeaux heeft zich ook to Montpellicr de democratische partij vereenigd, voor de keus van een candidaat voor het Wetgevend Ligchaam. Do keus viel op den advokaat Floquet. Een adjudant van Prim is te Parijs aangekomen. Gisteren avond bevatte de Pays een artikel over Spanje, onderteekend door Paul de Cassagnac. De slotsom van dit artikel, is, dat Prim of Serrano zich de keizerskroon op het hoofd moeten plaatsen. De schrijver schijnt zich echter aanj eene indiscretie te hebben schuldig gemaakt, want de regering ontkent heden in hare officieuse organen elke solidariteit met dit plan. Rossini is ernstig ziek; gisteren waren de krachten van den beroemden componist zoo zeer verminderd, dat men het ergste vreesde. Heden heeft de ziekte een eenigzins gunstiger keer genomen. Naar men zegt heeft de Koningin Isabella het vroeger aan Prins Napoleon behoorende, zoogenaamde Pompejaansche paleis in de Avenue Montaigne gekocht. De bijeenroeping der Wetgevende Vergadering is thans bepaald op het midden van December.</p>
	<p>De Keizer heeft, ten blijke zijner genegenheid jegens Zwitserland, eene gift van 20,000 francs bijgedragen ter leniging der ongelukken, daar te lande door de jongste overstroomingen veroorzaakt.</p>
	<p>— In een dezer dagen uitgebragt rapport aan de Keizerin, zegt de minister van onderwijs, dat de openbare lessen van leeken voor meisjes in de vakken van het middelbaar onderwijs, welke, nu een jaar geleden, door hem zijn ingesteld, naar wensch slagen en aanvankelijk reeds goede vruchten dragen. In 40 steden des lands zijn zoodanige lessen geopend. Het aantal meisjes, die zo bijwonen, is zeer verschillend, in eenige steden gering, in de meeste voldoende, in eenige aanzienlijk. De minisier zegt verder, dat deze instelling stand zal houden, dat zij geenerlei gevaar voor het fodsdienstig geloof der meisjes medebrengt, en dat de tegen aar bestaande vooroordeeien door niets zijn geregtvaardigd. — De Moniteur meldt, dat de Paus, door den wensch gedreven om Frankrijk een nienw bewijs van sympathie en erkentelijkheid te geven, zich heden naar Civita-Vecchia zal begeven om zijnen zegen aan de Fransche troepen uit te deelen en de onlangs aldaar aangelegde werken in oogenschouw te nemen. De Fransche bezetting van Civita-Vecchia heeft met die van Viterbo van garnizoensplaats verwisseld. De gezondheidstoestand van het gewest is in den laatsten tijd merkelijk verbeterd, en alles doet verwachten, zegt het regeringsblad, dat die verbetering van een duurzamen aard zal zijn.</p>
	<p>— De Koningin van Portugal, wier gezondheidstoestand aanleiding tot zorgbarende geruchten had gegeven, heeft, gelijk de Moniteur meldt, den 16den dezer Rij de viering van haren verjaardag de receptie van het corps diplomatique en al de andere receptien, alsmede het feestmaal ten hove bijgewoond. Ter bezuiniging heeft het Portugesche gouvernement den oppersten raad voor zaken, rakende het openbaar onderwijs, afgeschaft, en de uitgaven van het ministerie van openbare werken met 4,770,000 francs verminderd.hetgeen ten gevolge zal hebben, dat de bevordering van het bin- i nenlandsch verkeer door het aanleggen van wegen meerendeels aan gunstiger tyden bluft overgelaten.</p>
</text>
