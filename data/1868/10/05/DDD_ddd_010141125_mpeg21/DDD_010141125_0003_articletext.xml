<?xml version="1.0" encoding="UTF-8"?>
<text>
	<title>Fransche Post. PARIJS, Vrijdag 2 October.</title>
	<p>Naar men in sommige kringen verzekert is Keizer Napoleon niet af keerig van het plan eener Iberische unie, aan het hoofd waarvan zou staan don Fernando de vader van den Koning van Portugal. — Het Memorial des Pyrene&apos;es van gisteren behelst het volgende: //H. M. de Koningin van Spanje is gisteren-avond ten half zes ure te Pau aangekomen. Terstond nadat zij den spoortrein had verlaten, is H. M. met den Koning,&apos; den prins van Asturien en twee infanten, hare dochters, in een rijtuig gestegen. De prinsen van het koninklijk huis, ten getale van acht, onder welke men den infant don Sebastiaan opmerkte, namen met de voornaamste personen van Hr. Ms. gevolg in zes andere rijtuigen plaats. De Koningin heeft zich regtstreeks naar het door Keizer Napoleon ter harer beschikking gestelde kasteel begeven, waar een piket van het 58ste regement van linie haar de koninklijke eer bewees. Na hare aankomst heeft de Koningin het bezoek van eenige voorname Spanjaarden ontvangen. H. M. is vergezeld van een talrijk gevolg, hetwelk in de logementen der stad is gehuisvest. Eene talrijke volksmenigte was zamengevloeid, om van de komst der Koningin grtnige te zijn &quot; — Men verzekert, dat toen Koningin Isabella aan den Keizer de vergunning liet vragen, om in Frankrijk eentoevlugtsoord te zoeken, Napoléon eenige oogenblikken zwijgende bleef en het voorkomen had, met zich zelven te raadplegen; daarna gaf hij bevel, dat de ontvangst der Koningin zoo eenvoudig mogelijk zou zijn en niet van bijzondere eerbewijzen zou vergezeld gaan. Toen de Keizer aan het spoorwegstation stond, om de _. niugin op te wachten, had hij een weinig vriendelijk gelaat. Het heeft ook zeer de aandacht getrokken, dat de Keizer den koning-gemaal niet do hand reikte.</p>
	<p>— De Heer Emile de Girardin komt met een zonderling plan voor den dag. Hij stelt namelijk aan do Spanjaarden voor, om de Spaansche kroon aan te bieden aan den Koning der Belgen. België -zou dan aan Frankrijk vervallen; uit de Rijnprovincien zou een koningrijk worden gevormd, onder het bestuur van den Koning van Saksen, die op zijne beurt Saksen aan Pruisen zon afstaan. Des te zonderlinger is dit plan, omdat de Heer de Girardin den Spanjaarden een dag te voren had aangeraden, den repnblikeinschen regeringsvorm te kiezen.</p>
	<p>— In de jongste berigten uit Florence wordt gemeld, dat de regering niet alleen het aantal onder de wapenen zijnde soldaten vermindert door het uitreiken van een groot aantal verlofpassen, maar ook bij de zeemagt dergelijke maatregelen neemt. Het hoeft het escader pantserschepen, hetwelk te Spezzia was vereenigd, ontbonden en bevel gegeven tot de gedeeltelijke ontwapening daarvan. Er zijn twee Italiaansche oorlogsschepen naar de wateren van Spanje gezonden, om zorg te dragen voor d» veiligheid der onder-, danen van het koningrijk Italie. Het berigt, dat de Italiaansche gezant te Berlijn last had ontvangen om de tevredenheid zijner regering te betuigen over de jongste vredelievende verklaring van Koning Willem wordt te Florence door een half-officieel dagblad tegengesproken. De laatstelijk door de regering genomen maatregelen tot herstel der openbare veiligheid in de provincie Ravenna beginnen reeds vruchten te dragen. De beruchte roover en moordenaar Gaggino is opgespoord; toen zijne schuilplaats ontdekt was, werd zij omsingeld; de boosdoener bood een wanhopigen tegenstand en werd eindelijk doodgeschoten. — De Moniteur meldt het volgende: Het Grieksche gouvernement is overgegaan tot hot arresteren van eenige van de daders der gewelddadigheden en plunderingen, waarvan een groot aantal huisgezinnen van Candiotcn het slagtoffer is geworden, terwijl zij in de haven van Athene scheep gmgen om naar Candia terug te keeren. Het heeft buitendien beloofd schadevergoeding te geven aan de ongelukkigen, welko door die jaminerüjke aanrandingen nadeel hebben ondervonden. De publieke opinie, welke een gestreng vonnis over dergelijke handelingen heeft geveld, zal bijval en aanmoediging schenken aan hetgeen wordt gedaan om die weder goed te maken.</p>
</text>
