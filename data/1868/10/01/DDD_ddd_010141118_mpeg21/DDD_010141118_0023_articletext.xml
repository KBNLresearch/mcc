<?xml version="1.0" encoding="UTF-8"?>
<text>
	<title>VERVOLG DER NIEUWSTIJDINGEN. AMSTERDAM, Woensdag 30 September.</title>
	<p>Bij koninklijk besluit van 3 September 1868, N&quot;. 17 zijn goedgekeurd de bijzondere reglementen voor de polders Oud Stempaard (gemeente Geervliet), den Zanderij-polder (gemeente Hillegom), den polder Middelburg (gemeente Reeuwijk); en de wijziging van het bijzonder reglement voor do droogmaking in den Zuidpolder van Delfgaauw (gemeenten Pijnacker en Vrijenban), allen door de Staten van Zuid- Holland in hunne vergaderingen van 14/15 en 15/21 Julij 11. vastgesteld.</p>
	<p>De te Utrecht gevestigde afdeeling van de Vereeniging tot bevordering van fabriek- en handwerksnijverheid in Nederland heeft onlangs eene prijsvraag uitgeschreven voor arbeiderswoningen. De jury kende do gouden medaille toe aan den Heer J. H. Keurschot, gemeente-architect te Wageningen , en de zilveren aan den Heer J. A. Voorhoeve, bouwopzigter te Rotterdam. Aan de Heeren J. van der Kloes, bouwkundige te Voorschoten, en A. J. Tollenaar, architect te Utrecht, is eervolle vermelding te beurt gevallen.</p>
	<p>* &apos;s GEAVENHAGE, 30 Sept. In de zitting van den gemeenteraad alhier, gisteren gehouden, is o. a. ingekomen een voorstel van Burg. en Weth. om, met inachtneming van art. 121 der gemeentewet, in overleg te treden met het gemeentebestuur van Leyden tot het ontwerpen eener gemeenschappelijke waterleiding. Dat voorstel is ter lezing nedergelegd, om nader te worden behandeld.</p>
</text>
