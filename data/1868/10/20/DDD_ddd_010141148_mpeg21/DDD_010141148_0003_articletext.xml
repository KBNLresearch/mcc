<?xml version="1.0" encoding="UTF-8"?>
<text>
	<title>BUITENLAND. Engelsche Post.</title>
	<p>LONDEN, 17 Oct. Het is op dezen oogenblik de tactiek der conservatieve partij in Engeland, om te beweren, dat de staatkunde der liberalen ten doel heeft den ondergang van het Protestantsche geloof en het schenken van groote magt en invloed aan den Paus. Ten einde dit waarschijnlijk te maken, wordt voortdurend beweerd, dat Gladstone de E. C. godsdienst is toegedaan. Zoo hebben een paar Tory-dagbladen onlangs gemeld, dat de Heer Manning, de E. C. aartsbisschop, den oudsten zoon van Gladstone ten doop heeft gehouden. De Heer Manning, begrijpende hoeveel nadeel dit gerucht aan Gladstone in het Protestantsche Engeland zou berokkenen, heeft een open brief geschreven, waarin hij mededeelt, dat hetgeen men verhaalt waarheid is, maar dat men vergeet (?) mede te deelen, dat dit 28 jaren geleden is, toen hij (Manning) nog niet tot de E. C. kerk was overgegaan, maar een geestelijke der Protestantsche kerk was. De aartsbisschop zegt, dat ieder eerlijk man in zijne verontwaardiging moet deelen over deze ellendige wijze, om op de verkiezingen te werken. Hij wenscht deze gelegenheid aan te grijpen en mede te deelen, dat hij geen edeler, onbaatzuchtiger man kent dan Gladstone. De verklaring zijner tegenstanders, dat alleen lage portefeuille-jagt hem aandrijft om de lersche staatskerk op te heffen, is ten eeneninale onwaar. Dit is een logen en logens geven het bewijs, dat de partij, die zich daarvan bedient, zwak is en geene levensvatbaarheid heeft. Een bevel van den hertog van Marlborough verbiedt aan de vrijwilligers, om in uniform deel te nemen aan de vorkiezingen of aan kiezersvergaderingen. Gedurende de verkiezingsweek mogen zij niet te zamen komen om te exerceren , of voor eenig ander doel. Nu de partijstrijd de hartstogten zoo hevig in beweging brengt, is het te gevaarlijk om gewapende burger-soldaten bij de verkiezingen toe te laten.</p>
	<p>üaUtj News zegt met betrekking tot de waarschijnlijke overwinning der republikeinsche partij in Amerikaoverdedemocraten, dat deze laatsten altijd te hoog opgeven van hunne kracht. Sints het einde van den burgeroorlog is telkens voorspeld, dat eene groote democratische reactie op handen was. Dat dit niet is gebeurd, is echter voornamelijk te wijten aan de onverstandige tactiek der democraten. Zij hechten zich aan eene staatkunde, welke door de overwinning der Noordelijke Staten een anachronisme is geworden. Zij willen de nederlaag der Zuidelijke Staten niet als een fait accompli aannemen , en vragen aan het volk om eenig« der duurst gekochte vluchten van den oorlog aan de vroegere slavenstaten af te staan. Intusschen wisten de democraten in het Zuiden wat zij van de negers te wachten hadden, indien zij weder in het genot van meer magt wierden gestold. De anticipatie alleen van de overwinning der democraten hij de verkiezingen, deed eene soort van schrikbewind in eenigen der Zuidelijke Staten ontstaan. Van daar de groote reactie ten voordeele der republikeinen. Hunne candidaten worden gekozen, niet zoo zeer omdat het volk hunne staatkunde m alles goedkeurt, maar omdat het ten sterkste de plannen hunner tegenpartij veroordeelt. De Morning Post is vari oordeel, dat de Spaansche revolutie de merkwaardigste en best bestuurde beweging is, waardoor een verdrukt volk eene ondragelijke dwingelandij van de schouders heeft geschud. De overwinning is volkomen en het volk heeft niet de minste neiging getoond om zich over het geleden onregt te wreken. Het is eene ergernis voor alle voorstanders der regeriugswijze van Isabella dat het volk zich op zulk eene voorbeeldige wijze gedraagt. Merkwaardig is het, dat verscheidene dagbladen nu reeds hun ongeduld aan den dag leggen, omdat eene monarchie, welke eeuwen heeft bestaan, niet onmiddellijk wordt vervangen door een ander gouvernement. Het voorloopig bestuur doet reeds meer dan men had kunnen of durven hopen, door op ordelijke en rustige wijze het land te regeren, totdat verschillende plannen tot rijpheid zijn gekomen, en dc volkswensch is kenbaar gemaakt. De Morning Star acht Prins Napoleon den wenschelijksten candidaat voor den Spaanschen troon. Hij is een warm vriend van liberale, grondwettige instellingen en zijne naauwe betrokking met de Fransche republikeinen is &apos;bekend, zoodat de Spaansche republikeinen hem niet ongenegen kunnen zijn. De correspondent van Dailtj News beweert, dat de Prins van Saxen Coburg, de vader van den Koning van Portugal de candidaat is, dien generaal Prim op den voorgrond stelt.</p>
	<p>De Koningin der Nederlanden wordt eerstdaags in het Imperial Hotel te Torquay verwacht, waar Hooo-std. vier of vijf&apos; weken zal verblijven. Lady Cowley zal ÉÜ M. vergezellen. — Een telegram nit Madrid meldt, dat de HeerEios Eosas waarschijnlijk zal benoemd worden tot Spaansch gezant aan het hof van St. James.</p>
	<p>— Vier groote houten oorlogschepen (Agamemnon, Queen, Illustrious en Sutley) zijn ten openbaren verkoop aangeslagen. — Het bestuur van den Zuid-Oosteliiken spoorweg heeftj ten gevolge van algemeene klagten, besloten de rijtuigen der spoortreinen, wanneer deze in beweging zijn, niet meer te doen sluiten gelijk tot dus ver alleen uit veiligheid voor de reizigers geschiedde. — Men leest in de St. Paul Daily Pioneer van 27 Sept • De hoofdlijn van den St. Paul and Pacific spoorweg vordert snel. In de aanstaande week hoopt men tot aan dè Crownrivier gereed te zijn. Daar ter plaatse liggen reeds spoorstaven genoeg om den weg weder met vijf mijlen te verlengen en onderscheidene schuiten met spoorstaven worden dagelijks verwacht. De &apos;rustelooze ijver der maatschappij verdient allen lof.</p>
</text>
