<?xml version="1.0" encoding="UTF-8"?>
<text>
	<title>Belgische post.</title>
	<p>BRUSSEL, 6 Jan. (Part. Corr.) De beoordeelingen nopens de jongste ministeriele wijzigingen loopen zeer uiteen. De doctrinaire dagbladen zijn natuurlijk zeer te vreden. De overige liberale organen der drukpers deelen in die voldoening of behouden zich hun oordeel voor tot dat het kabinet op 14 dezer de, door den Echo du Parlement beloofde verklaringen aan de Kamer zal htbben gegeven. Als er eenstemmigheid bestaat, dan is het bij de clericale daghladen, die allen in gelijke mate misnoegd zijn en in het nieuwe ministerie een grooten stap voorwaarts zien op den weg van het liberalisme. Wat mij betreft ik blijf gelooven, dat deze beoordeeling de meest juiste is. Men moge vrij sommige antecedenten van de Heeren Pirmez en Jamar, de nieuw benoemde ministers van biunenlandsche zakenen openbare werken, aanhalen; de beginselen van de Heeren Frere-Orban en Bara duiden aan, dat het liberalisme ontegenzeggelijk bij de ministeriele wijziging heeft gewonnen. In welke mate ? Dat zal de toekomst moeten leeren. Eenige maanden geleden deelde ik mede, dat de onlangs in België gehouden 10-jarige volkstelling, naar men mij verzekerde, liad bewezen dat de jaarlijksche opgave der bevolking in ons land vrij onnaauwkeurig was. Deze bewering was vooral van gewigt, omdat de clericale partij zeide dit te voorzien bij de beraadslagingen welke in 1864 en 1865 in de Kamers werden gevoerd over het voorstel van den Heer Orts, tot hierziening der kiezerslijsten, welk voorstel desniettemin, naar men zich zal herinneren, tot wet werd verheven. Maar nu blijkt uit het jaarlijksche verslag van burgemeester en schepenen der hoofdstad, dat men Dij de jongste jaarlijksche vaststelling voor de bevolking van Brussel op 31 December 1866 189,337 zielen opgaf, terwijl de tegelijkertijd volbragte tienjarige volkstelling slechts 164,052 of 25,285 minder aanwees. En indien het verschil nu reeds zoo aanzienlijk is voor de hoofdstad alleen (zonder de voorsteden), hoe groot zal het dan niet zijn tusschen de werkelijkheid en het cijfer der jaarlijksche tellingen in geheel België, hetwelk tot grondslag voor de kiezerslijsten van 1866 heeft gediend. De Moniteur bevat heden oen koninklijk besluit, waarbij de baron Beaulleu, Belgische gezant te &apos;s Hage, tot grootofficier der Leopoldsorde is benoemd.</p>
</text>
