<?xml version="1.0" encoding="UTF-8"?>
<text>
	<title>BUITENLAND. Engelsche Post. LONDEN, Vrijdag 17 Januarij (des Avonds).</title>
	<p>Eergisteren en gisteren avond zijn de buitengewone constables van eenige wijken, naar het schijnt alleen bij wijze van oefening, opgeroepen om dienst te doen. Des namiddags tegen 4 ure bijeengekomen, werden zij in afdeelingen naar verschillende gebouwen gezonden of ontvingen last om in patrouilles de stad te doorkruisen en werden eerst den volgenden ochtend ten 7 ure ontslagen. De Times maakt de opmerking, dat men wat veel vergt van de buitengewone constables, door hen, zonder dat ergens rustverstonng blijkt te zijn ontstaan, gedurende 15 uren dienst te laten doen. Jl. Woensdag is over een gedeelte van Schotland eene hevige donderbui getrokken, vergezeld van hagel; vooral in de omstreken van Hamilton en Paisley werden vele glasruiten verbrijzeld. — Uit Titlis heett men berigt ontvangen, dat het Perzische gouvernement zich aan de Russische en Pruisische regeringen heeft aangesloten, met het doel om een telegraafdraad aan te leggen van Norderney (het eind-station van Reuters kabel tusschen Engeland en Pruisen) naar Indie. Die gouvernementen zijn tevens overeengekomen, om het maken en exploiteren der lijn op te dragen aan eene Engelsche maatschappij. Deze bepaling heeft hier te lande algemeen genoegen gegeven, omdat thans op al de stations Engelsche ambtenaren aangesteld kunnen worden, en men daardoor de nadeelen hoopt te vermijden, welke verbonden zijn aan de thans bestaande telegraaflijnen naar Indie, die door verschillende administratien beheerd worden. Eenander voordeel van de nieuwe lijn is, dat zij door de Zwarte Zee aal gelegd worden, ten einde het Kaukasischegebergte te vermijden, waar de bestaande lijnen herhaaldelijk aan storingen onderhevig zijn. — Berigten uit Port Louis van 17 Dec. te Londen ontvangen melden, dat de epidemische koorts aldaar opnieuw, woedt en, bij het afzenden van het berigt 20 tot 25 slagtoffere per dag ten grave sleept. — In het iaar 1867 zijn te New-York 243,141 landverhuizers aangekomen, tegen 233,418 in 1866. Onder eerstgemeld aantal waren 166,288 Duitschers, 65,327 leren en 34,288 Engelschen.</p>
</text>
