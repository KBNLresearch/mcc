<?xml version="1.0" encoding="UTF-8"?>
<text>
	<title>FRANKRIJK. PARIJS, 9 Januarij.</title>
	<p>Bij de hervatting der beraadslagingen in het wetgevend ligchaam over de leger-organisatie is een amendement van den heer Lambrecht betreffende de gevallen van vrijstelling der militaire dienst door den minister van oorlog bestreden, maar door de kamer aangenomen. Al de andere amendementen zijn verworpen. — Men verwacht eerstdaags de indiening der staatsbegrooting voor 1869 en het financiële plan van den minister Magne. De Constitutionnel verzekert dat de houders »an keiz. Mexicaansche schuld eenige vergoeding uit de Fransche schatkist zullen ontvangen. — Volgens de Agence Havas zal de Paus de keizerlijke bescherming moeten betalen met de benoeming tot kardinaal van mg. Lucien Bonaparte en den aartsbisschop van Parjjs. — Blijkens het onlangs aan het wetgevend ligchaam medegedeelde overzigt van den binnenlandschen toestand, is gedurende 1866 het aantal leerlingen der openbare scholen in Frankrijk met ruim 60.000 en dat der bijzondere scholen met bijna 20,000 vermeerderd. Men berekent, dat, indien de vermeerdering nog gedurende eenige jaren in dezelfde verhouding voortgaat, het cijfer der niet-scboolgaande kinderen spoedig lot op 5 of 6 ten honderd zal gedaald zijn. In 1866 zijn 607 nieuwe openbare scholen opgerigt, waarvan 44 in gemeenten, die lot dusver van dergelijke inrigtingen geheel versloken waren. — De koude hier te lande is zeer gestreng. In het zuiden is men beducht voor het behoud der olrjfboomen.</p>
</text>
