<?xml version="1.0" encoding="UTF-8"?>
<text>
	<title>BUITENLAND. Engelsche Post. LONDEN, Zaturdag 25 Januarij (des Avonds).</title>
	<p>De Times berigt, dat Sir Roundell Palmer in zijne hooge regterlijke betrekking verklaard heeft, dat de wijding van een nieuwen bisschop van Natal, in de plaats van Colenso, in Engeland niet kan geschieden zonder schending van de wet. Zaturdag aanstaande zou die wijding plaats hebben. Na deze verklaring echter bestaat het plan), om de wijding in Schotland te doen plaats hebben. — Binnen korten tijd zal een tractaat worden gesloten tusschen Engeland en Frankrijk, waarbij het tarief voor een enkelvoudigen brief van 4 p. tot op 2 p. wordt verminderd. — De Heer G. F. Train, de wegens verdenking van feniansche gezindheid aangehouden, doch weder vrijgelaten correspondent van een Amerikaansch blad, is van plan te Cork voordragten te houden. Hij belooft niet over politiek te zullen handelen, en beweert alleen zijne hoorders te willen amuseren met het verhaal zijner wederwaardigheden. — Gedurende den gansenen dag van gisteren heeft te Edinburg een geduchte storm geheerscht, waardoor vrij wat schade is te weeg gebragt. In Dukestreet stortte een schoorsteen door verscheidene verdiepingen van een huis en verpletterde vier der bewoners. Langs de kust van Wallis heeft het mede verschrikkelijk gestormd; van 19 schepen, die U. Woensdag van Llanelly waren vertrokken, zijn 14 vergaan en ten minste 30 personen daarbij omgekomen. — Te Great Yarmouth heeft gisteren een brand plaats gehad, waarbij de bewoonster en hare beide kinderen in de vlammen zijn omgekomen. — Volgens den New-York Herald zijn in Canada de wachtposten aan al de openbare gebouwen versterkt uit vrees voor een aanslag der fenians.</p>
</text>
