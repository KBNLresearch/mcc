<?xml version="1.0" encoding="UTF-8"?>
<text>
	<title>BERIGTEN, IN DE LAASTE EDITIE VAN HET VERIG NOMMER OPGENOMEN. AMSTERDAM, Maandag 13 Januarij.</title>
	<p>Z. M. heeft benoemd tot generaal-majoor, chef van den generalen staf, den kolonel J. H. W. Leclercq.</p>
	<p>Gisteren avond werd in het Paleis voor Volksvlijt het Driekoningenfeest gegeven op eene wijze, die aan de oude vaderlandsche gebruiken op den 6den Jan. herinnerde. Het trekken van de Koningsboon, de verlichte sterren, de huldeblijken aan de Drie Koningen en het oude Hollandsche Driekoningenlied, geen van deze allen was vergeten. Ofschoon ieder der deelnemers twee of drie malen trekken moest en zich in de groote zaal ruim 1300 menschen bewogen, allen even verlangend om te weten hoe de afloop zou zijn, was de orde bewonderenswaardig. Het oude lied. door den verdienstelijken orkestdirecteur den Heer Joh. M. Coenen, voor groote harmonie gecomponeerd, bleef geheel in den ouden stijl en werd met genoegen aangehoord. Ten slotte bekwamen zij, die door het lot tot Koningen waren aangewezen, de schoone eereprijzen; N°. 1 en 2 elk eene fraaije bronzen beeldgroep, N°. 3 twee kostbare Japansche vazen.</p>
</text>
