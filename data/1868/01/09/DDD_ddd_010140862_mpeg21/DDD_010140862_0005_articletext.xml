<?xml version="1.0" encoding="UTF-8"?>
<text>
	<title>Belgische Post. BRUSSEL, Dingsdag 7 Januarij,</title>
	<p>Te Antwerpen zijn in het afgeloopen jaar aangekomen 3476 schepen, metende 1,128,739 tonnen, tegen 3085 schepen, metende 901,556 tonnen In 1866; terwijl van daar zijn vertrokken 3474 schepen, waarvan 1393 In ballast. Blijkens een door den Précurseur medegedeeld algemeen overzigt van den handel en de scheepvaart der stad Antwerpen sedert het jaar 1831 , heeft van 1832 af (toen Antwerpen slechts door 1254 schepen, metende ruim 150,000 tonnen, bezocht werd), op enkele jaren na, steeds een aanmerkelijke vooruitgang in het handelsverkeer plaats gehad en is de toeneming daarvan in de laatste jaren zelfs zóó sterk geweest, dat de tonnenmaat der aankomende schepen sedert 1863 verdubbeld is. De stoomvaart ondergaat insgelijks bestendig uitbreiding. De op en van Antwerpen varende booten hebben in 1867 194 meer reizen gedaan, 6472 meer reizigers overgevoerd en nagenoeg 160,000 meer tonnen-inhoud gehad dan in 1866. De onlangs ingestelde geregelde stoompaket-diensten naar de Levant, naar New-York, Brazilië en ia Plata doen eene nog aanzienlijker uitbreiding van de stoomvaart verwachten.</p>
</text>
