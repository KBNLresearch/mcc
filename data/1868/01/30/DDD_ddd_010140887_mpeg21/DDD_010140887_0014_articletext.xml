<?xml version="1.0" encoding="UTF-8"?>
<text>
	<title>BERIGTEN, IN DE LAATSTE EDITIE VAN HET VORIG NOMMER OPGENOMEN. AMSTERDAM, Dingsdag 28 Januarij.</title>
	<p>Z. M. heelt eervol ontslagen den Heer N. Kantelaar, ontvanger der belastingen en accijnsen te Dalfsen; en den Heer A. A. Elias Schorel, surnumerair bij de posterijen. &apos;</p>
	<p>Twee quartetten van Haydn in D op. 64 n°. 2 en van Beethoven in E. min. op. 59 n°. 8, benevens het&apos; quintet&apos; in C op 163 van Schubert voor 2 violen, alt en twee violoncellen werden Maandag avond in het Odeon zeer verdienstelijk uitgevoerd door de Heeren Frans Coenen J Hrinialy, W. A. Sickler, E. Appy en H. A. Viotta. Het&apos;werk van Haydn bestaande in een allegro moderato, adagio, menuetto en finale vivace sprak ons in het tweede en vierde gedeelte het meeste aan en hoewel wij gaarne bekennen dat ons de tempo&apos;s der vier deelen een weinig snel voorkwamen, wenschen wij dit niet beschouwd te zien als eene aanmerking; immers onze talentvolle stadgenoot Frans Coenen heeft daarvoor zeker zijne redenen en het verschil van opvatting, dat wij constateren, berust natuurlijk op eene individuele opinie. Het quint«t van Schubert is een hoogst interessant werk, dat ons voornamelijk in de twee eerste deelen Allegro ma non troppo en Adagio regt goed beviel. De uitvoering van de vele moeijelijkheden die in dit werk voorkomen was hoogst bevredigend. In het scherzo en in de finale komen vele vreemde en baroque passages voor, die Schnbert, indien hij voor de. kunst gespaard ware gebleven, in eene latere periode zijner ontwikkeling, welligt niet uit de pen zou hebben laten vloeijen. Het qüartet van Beethoven vormde het slot van het programma en werd met zorg en liefde gespeeld. In de uitvoering van de drie bovengenoemde nummers hebben wij veel eenheid en aplomb opgemerkt, terwijl eene goede nuancering en niet al te plotselinge overgangen van piano in forte en omgekeerd bijna altijd in de uitvoering te bespeuren waren.</p>
</text>
