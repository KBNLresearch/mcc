<?xml version="1.0" encoding="UTF-8"?>
<text>
	<title>Belgische Post.</title>
	<p>ANTWERPEN, 22 Jan. (Part. Corr.) In de laatste dagen is de algemeene aandacht in dit land bijzonder gevestigd geweest op de verklaringen, welke in de Kamer van Vertegenwoordigers betreffende de jongste wijzigingen in het kabinet zijn afgelegd. De Heer Frère-Orban, als leider en hoofd van het kabinet, heeft dienaangaande hoofdzakelijk te kennen gegeven, dat de veranderingen in het ministerie geene verandering in de politiek der regering zullen teweegbrengen. Ten opzigte van de versterking van Antwerpen heeft hij de afbraak der Zuider-citadel aangekondigd, alsmede den bouw van twee forten en een tot aanval dienende dijk op den linkeroever der Schelde, ónder toezegging, dat de min.van oorlog zal onderzoeken in hoe verre het mogelijk is de binnenweringen der Noorder-citadel te doen vervangen door een muur, van schietgaten voorzien, al hetwelk nagenoeg neerkomt op hetgeen vroeger, in 1864, werd voorgesteld door den Heer Dechamps. De voorgenomen veranderingen in de versterkingswei-ken van Antwerpen geven aanleiding, om de citadel van Gent te doen aftreken. De minister trad voorts in eenige meerendeels reeds bekende bijzonderheden nopens de redenen, welke de Heeren Goethals, Vandenpeerenboom en Rogier hebben genoopt het kabinet te verlaten. Hij heeft voorts als zijn gevoelen kenbaar gemaakt, dat België, onder zekere omstandigheden, deel behoort te nemen aan de conferentie, betreffende de kwestie van Rome, en eindelijk, op eene vraag van den Heer Dumortier geantwoord, dat de wet betreffende de secularisatie der kerkgoederen, zich in eene eenvoudige comptabiliteits-wet zou oplossen. Verschillende leden hebben daarop het woord gevoerd en voornamelijk het vraagstuk van Antwerpen ter sprake gebragt. De beraadslagingen omtrent de ministeriele crisis, welke de Kamer gedurende bijna de geheele afgeloopen week hebben bezig gehouden, zijn zeer levendig en zelfs nu en dan vrij onstuimig geweest. Men is hier over de toegezegde concessien betreffende de Antwerpsche versterkingen slechts ten halve voldaan en zou vooral gaarne gezien hebben, dat de minister van financiën meer bepaalde toezeggingen had gedaan omtrent de te verleenen schadevergoeding voor de militaire erfdienstbaarheden, welke ten gevolge van de uitbreiding der vesting op eenige eigendommen zijn gevestigd. Heden zijn de beraadslagingen omtrent de militaire reorganisatie aangevangen. Ook deze zullen de Kamer geruimen tijd bezig houden en wekken in hooge mate de aandacht op van net gansche land. De uitbreiding der legermagt en de steeds toenemende verhooging van het budget van oorlog worden hier vrij algemeen afgekeurd.</p>
</text>
