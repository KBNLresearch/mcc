<?xml version="1.0" encoding="UTF-8"?>
<text>
	<title>VERVOLG DER NIEUWSTIJDINGEN. AMSTERDAM Dingsdag 10 Maart.</title>
	<p>Uit eene goede bron vernemen wij, dat dit jaar twee kampen door de troepen van het leger zullen worden betrokken. Onder het opperbevel van Z. K. H. den Prins van Oranje, zullen te Milligen van 23 Aug. tot 21 Sept. kamperen 12 bat. infanterie, waaronder 3 bat. jagers en grenadiers, met de muziek van dat corps, 3 esk. huzaren, 4 bat. veld- en 1 bat. rijdende artillerie, trein, enz. De brigades zullen gecommandeerd worden door de kolonels Macleod en de Bock; de kavallerie door kolonel Jackson, terwijl majoor Schuurman de functien van chef van den staf zal waarnemen. De artillerie en mineurs zullen te Zeist kamperen; de sterkte hiervan is nog niet bepaald. (N. 2t. Ct.)</p>
	<p>* &apos;s GKAVENHAGE, 10 Maart. Naar men verneemt heeft de Heer Mr. J. Ij. G. Grcgory, nieuw benoemd commissaris des Konings in de prov. Drenthe, gisteren in handen des Konings als zoodanig den bij de wet gevorderden eed afgelegd. — Heden hebben de leden van de Tweede Kamer der Staten-Generaal zich in do afdeelingen begeven tot achtereenvolgend onderzoek van de hierna te melden wetsontwerpen : I°. Bekrachtiging van een crediet door den gouv.-gen. van Ned. Ind. geopend boven de begrooting van Ned. Ind. voor het dienstjaar 1867; 2°. definitive vaststelling der koloniale huishoudelijke begrootingen van Suriname en Curacao voor het dienstjaar 1868; 3°. verandering der grenzen tusschen de gemeenten Oostzaan en Wijde Wormer; 4°. verandering der grenzen tusschen de gemeenten Haarlemmerliede en Spaarnwoude en Sloten; en s°. bepalingen aangaande het vaststellen eener toelage boven de militaire pensioenen, bij de zeemagt ter zake van werkelijk verblijf in militaire dienst in &apos;s Rijks overzeescho bezittingen en tusschen de keerkringen. — Sir A. Buchanan, gezant van Groot-Brittannie bij het hof van Petersburg, is gisteren middag in deze residentie aangekomen en aan het hotel Paulez afgestapt. Z. Ed. is gisteren avond bij H. M. de Koning ten gehoore toegelaten. — De graaf d&apos;Ansenbourg uit Luxemburg, die sedert eenigen tijd in de residentie vertoeft, is benoemd tot Zr. Ms. buitengewoon kamerheer. — Naar men verneemt zal bij de begrafenïsplegtigheid van Prof. baron Everard Z. M. vertegenwoordigd worden door Hds. chef van het militaire huis, de gepens. luit.-gen. en buitengewoon adjudant J. F. graaf Dumonceau.</p>
</text>
