<?xml version="1.0" encoding="UTF-8"?>
<text>
	<title>Belgische post.</title>
	<p>BRUSSEL, 10 Maart. (Part Corresp.) De Kamer van Volksvertegenwoordigers zou heden de beraadslagingen over het wetsontwerp op de militaire organisatie weder opvatten. In plaats daarvan, kwam de Heer Nothomb, dadelijk na het openen der zitting, terug op het incident, waartoe de jongste discussie over het wetsontwerp op de uitlevering van misdadigers had aanleiding gegeven. Men zal zich herinneren dat de Heer Nothomb werd beschuldigd in 1865, toen hij minister van justitie was, het desbetreffende wetsontwerp aan do Fransche regering ter goedkeuring te hebben onderworpen, alvorens het door de Belgische Kamers te doen onderzoeken. . De Heer Nothomb trachtte zich thans door verschillende officiÃ«le stukken, waarvan hij lezing deed, te regtvaardigen. Het vrij talrijke publiek, hetwelk de tribunes vulde, was door dit oponthoud niet weinig teleurgesteld. De voortzetting der beraadslaging over het wetsontwerp op de militaire organisatie wordt namelijk met niet weinig ongeduld verwacht, sedert het bekend is geworden dat het ministerie van de vaststelling van het contingent eene kabinetskwestie wil maken. Dit is des te gewigtiger indien men let op den grooten tegenstand, welken het cijfer van het contingent in de sectien heeft ondervonden.</p>
</text>
