<?xml version="1.0" encoding="UTF-8"?>
<text>
	<title>DE UITERLIJKE RESTAURATIE DER St. JANSKERK TE &apos;s BOSCH.</title>
	<p>De kiezerskoorts is eindelijk thans zoo goed als afgeloopen. Wij hebben gemeend, die te moeten laten uitwoeden, uit vrees, dat de zieken niet gestemd zouden zijn ons aan te hooren, en omdat wij ons aan de besmetting „er ziekenkamer niet wilden blootstellen. Wij wilden ons niet wagen aan een vlaag van ijlhoofdigheid van den kranke, die in zulke oogenblikken in staat geweest ware ons de St. Janskerk naar het hoofd te slingeren, en misschien in onze poging om haar in haren vroegeren luister te herstellen, het duidelijk bewijs zou hebben gevonden dat wij haar willen sloopen en plunderen. Zulke zieken gebruiken alles als een wapen en wij hebben niet gewild dat ons troetelkind in dien strijd, als een machine de guerre gebruikt werd. Wij hebben daarom de kalmte afgewacht die gewoonlijk op zulk een ziekelijke overspanning volgt, om dat onderwerp weder ter sprake te brengen. Wij hopen dat het constitutionele zuiveringsproces den lijder thans tot rust zal hebben gebragt en dat die toestand van eénigen duur zal zijn. Van die rust maken wij dus gebruik, om de aandacht op dat werk van vrede en kunst weder te vestigen en de algemeene belangstelling daarvoor in te roepen. Nadat zich hier eene commissie tot bespoediging der uiterlijke restauratie van de St. Janskerk te &apos;s Bosch gevestigd had, hebben ook te Leyden en te Arnhem eenige kunst-en vaderlandslievende mannen zich tot. hetzelfde doel vereenigd, terwijl ook te Groningen eene commissie schijnt tot stand gekomen te zijn. In Amsterdam, Rotterdam, &apos;s Gravenhage en andere steden van het rijk hebben wij nog geen weerklank op onze uitnoodiging gehoord. Er is geen twijfel aan, waarde Protestantsche landgenooten! of dat groote werk zal ook zonder onze medewerking tot stand komen. Maar het ware jammer dat het zonder onze medewerking werd daargesteld, en het tijdstip der voltooijing van die grootsche onderneming, nog jaren en jaren werd vertraagd, zoodat niemand onzer dat tijdstip beleven zal. Het ware jammer dat het door onze onverschilligheid, zijn schoonste sieraad zou missen en niet zou worden een gewrocht van den algemeenen kunstzin, van Nederlands christelijke broederliefde en eensgezindheid. Welaan dan Protestanten! die sterk zijt in uw geloof en in uwe overtuiging, bewijst door uwe toetreding, dat gij ook de overtuiging en het geloof van anderen weet te eerbiedigen. Verloochent hier uwe leus niet, gij die het preesentem rei statum tueri ? in uwjwapenbord schrijft; want het geldt hier het behoud, in den besten en edelsten zin van het woord, want wij wiUen hersteUen om te behouden. Vrijzinnigen! Toont hier met de daad dat uwe liberaliteit niet in woorden en klanken bestaat. Brengt haar met ons hier in practijk. Volk van Nederland! dwing der wereld de bekentenis af, dat gij trouw en eerlijk vasthoudt aan de beginselen, die f ij belijdt; dat gij onverzettelijk zijt in de verdediging van etgeen gij goed oordeelt, dat gij in staat zijt daaraan do grootste offers te brengen; maar dat gij ophoudt partijman te zijn, wanneer het den roem geldt van het allen even, dierbare geboorteland en van onzen naam op het gebied der kunst. Wij zullen niet ligt gelooven, dat slechts te &apos;s Hertogenbosch, te Leyden, te Arnhem en te Groningen een klein aantal mannen te vinden zijn, die deze gevoelens deelen. En niet gaarne zouden wij schaamrood gedwongen worden tot de bekentenis, dat wij ons in de beoordeeling onzer landgenooten zoo geheel bedrogen hadden. s HE-TOGENBOSCH , 12 Februarij 186 8, J. VERSFELT.</p>
</text>
