<?xml version="1.0" encoding="UTF-8"?>
<text>
	<title>Fransche Post. PARIJS, Zondag 22 Maart.</title>
	<p>Prins Napoleon is van zijne buitenlandsche reis alhier teruggekeerd. Hij kwam regtstreeks van Luik, waar hij eenige uren heeft vertoefd. Na al hetgeen over het doel van die reis is gezegd, is men nog niet veel wijzer dan vroeger. Zelfs een nieuw artikel van ac France verspreidt dienaangaande niet meer licht. Dat artikel is evenwel belangrijk, in zoover Prins Napoleon daarin wordt voorgesteld als een zendeling van den vrede. — In de zitting van het Wetgevend Ligchaam van Donderdag jl. is een ontwerp van wet ingekomen, waarbij ter verwezenlijking van het plan, door den Keizer in zijn bekenden brief over de buurtwegen ontwikkeld, een fonds of kas wordt ingesteld, waaruit aan gemeenten, bevoegd om leeningen aan te gaan. voorschotten zullen kunnen worden fedaan voor den aanleg van zoodanige wogen, tot een berag van 200 miliioen francs. — Do interpellatie van den Heer Pouyer Quertier over het handelstractaat van 1860&apos; blijft nog&apos;altijd aanhangig. Deze afgevaardigde heeft reeds herhaaldelijk het vrijhandelsstelsel aangevallen, waaraan hij de vernietiging van de Fransche industrie wijt. Ditmaal hebben al de protectionnisten besloten, den grooten aanval tegen dat stelsel te wagen. De aanvraag om verlof tot de interpellatie is door 70 afgevaardigden onderteekend. Tegen deze geduchte coalitie is de Heer Forcade de la Roquette niet bestand en daarom zal de Heer Rouher de verdediging van het handelstractaat, hetwelk trouwens zijn werk is, op zich nemen. De Heer Pouyer Quertier heeft zijne interpellatie niet op het tapijt willen brengen vóór dat de discussien over het drukpersontwerp en dat op de vereenigingen zouden zijn afgeloopen. Men verwacht thans, dat de aanvrage tot interpellatie in het begin der volgende maand zal worden gedaan en dat de discussie dadelijk na Paschen zal plaats hebben. — De clerieale bladen bewaren nog het stilzwijgen over de door den Moniteur de f Armee aangekondigde vermindering der sterkte van het Fransche bezettings-leger in Rome. De Union alleen laat op de mededeeling van het bedoelde berigt den uitroep volgen: //Een slecht voorteeken!&quot; De Siècle hoopt, dat het voorgevoel van de .Union blijken moge gegrond te zijn geweest, en dat de terugroeping der twee regementen (het 19de en 87ste van linie) de voorloopster moge zijn eener bespoedigde volledige ontruiming. — Een onlangs overleden Franschman, de &apos;kolonel de Suremain, indertijd adjudant van den Koning van Zweden Karel XIII, heeft papieren nagelaten, welke bij erfenis in handen zijn gekomen van een der redacteurs van de Revue Contemporaine, die daarvan in het N°. van 31 Maart een overzigt zal geven. Men vindt daarin zeer wetenswaardige en nog niet bekende bijzonderheden nopens de wijze, waarop Bernadotte Koning van Zweden werd. — In de dagbladen wordt melding gemaakt van nieuwe manifestatien, welke te Bordeaux hebben plaats gehad, naar aanleiding der wet op de mobile nationale garde, ondanks de veroordeeling der personen, die bij de eerste oproerige tooneelen waren betrokken. Naar het schijnt, blijft ook de hoofdstad niet bevrijd- van de opgewondenheid, door bedoelde wet te weeg gebragt. — Door een bergval zijn in het 690 inwoners tellende dorpje Buonanotte in de Abruzzen 30 huizen vernield j terwijl grootere gevaren nog de overige bewoners bedreigen. _— De Gaceta bevat een koninklijk besluit, waarbij de minister van financiën wordt gemagtigd, om eene leening van 55 miliioen francs aan te gaan (reeds per telegram gemeld). Het blad voegt daarbij, dat die leening met de _ Meeren Bischoft&apos;sheim . en Goldschmidt, te Londen en Parijs, is gesloten; dat zij dienen moet om de financiële gesteldheid van &apos;s rijks overzeesche bezittingen te verbeteren; dat de inkomsten der koloniën tot onderpand voor de geldschieters gesteld zijn, en dat deze jaarlijks dertien per cent van de verstrekte geldsom zullen ontvangen voor rente en aflossing , zoodat de schuld in vijftien jaren zal zijn gekweten. Deze leening zal waarschijnlijk door de genoemde bankiers eerst tegen het midden der volgende maand aan de markt worden gebragt. — De Moniteur van heden bevat het op 15 Julij 1867 tusschen Frankrijk en Siam gesloten verdrag. waarbij de toestand van het koningrijk Cambodja wordt geregeld. Bij dat verdrag erkent de Koning van Siam plegtig het beschermheerschap van den Keizer van Frankrijk over Cambodja en doet hij voor zich en zijne opvolgers afstand van alle schattingen en geschenken van de van dat rijk. Keizer Napoleon verbindt zich daarentegen Cambodja niet bij de Fransche bezittiugen in Cochin-China in te lijven. Voorts wordt bij dat verdrag aan alle vaartuigen onder Fransche vlag de vrije vaart toegestaan op die gedeelten van de rivier Mekong en van de binnenzee, welke het Siamesche grondgebied bespoelen.</p>
</text>
