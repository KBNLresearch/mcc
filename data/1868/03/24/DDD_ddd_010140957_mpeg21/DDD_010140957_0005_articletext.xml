<?xml version="1.0" encoding="UTF-8"?>
<text>
	<title>Fransche Post.</title>
	<p>PARIJS, 21 Maart (Part. Corr.) Het Wetgevend Ligchaam heeft gisteren, overeenkomstig het voorstel zijner commissie, bewilliging verleend tot het vervolgen van den Heer de Kervéguen, wegens laster. Het zal nu te bezien staan of de zesde kamer (van correctionele politie), voor welke de zaak moet dienen, zich jegens den Arcadier even gestreng zal betoonen, als jegens den Figaro en de Situation. Het dagblad l&apos;Ordre dArras, hetwelk verscheidene brieven heeft opgenomen van zijn correspondent te Parijs over de zittingen van het Wetgevend Ligchaam, is veroordeeld tot eene boete van 1000 frs. en in de kosten wegens het mededeelen van ongeoorloofde verslagen der Kamer. Ik meldde u gisteren, dat de Temps, met verwijzing naar den Moniteur van 21 December 1848, aantoonde, dat de cijfers van het algemeen stemregt, in de brochure Les utres de la dynastie napoléonienne voorkomende, onnaauwkeurig waren. De Temps bevat thans een uittreksel uit hetzelfde N&quot;. van den Moniteur, nopens het verslag van de zitting der nationale vergadering van 20 Dec. 1848, aan welks slot het volgende wordt gelezen: »na zijne redevoering begaf de president Lodewijk Bonaparte zich naar den generaal Cavaignac, en beide drukten elkander de hand.&quot; lemand, die de bedoelde zitting bijwoonde, verzekert mij, dat deze mededeeling van den Moniteur van 1848 niet naauwkeuriger is dan de cijfers, welke men twintig jaren later in de brochure vindt. De generaal Oavaiffnac zat aan Hn l*nV«r-ii!« , aan den hoek van eene bank in de nabijheid van den doorloop, welke naar de hooger iigggende banken voert. Na zijne rede begaf de president zich werkelijk door dezen gang naar den generaal Cavaignac om hem dé hand te reiken, maar deze sloeg de armen over elkander, zooals door ieder lid, ter vergadering aanwezig, werd opgemerkt. Het is heden ongetwijfeld onverschillig of Lodewijk Bonaparte en Cavaignac elkander op 20 December 1848 al of niet de hand drukten, maar de geschiedenis is de geschiedenis! Het proces te Niort, hetwelk eindigde met de vrijspraak van Mevrouw Texier, maakt hier een bijzonder diepen indruk. Men verzekert, dat de minister van justitie zeer ontevreden is over de wijze, waarop deze zaak is behandeld en dat de procureur-generaal van Niort en de regter van instructie eene scherpe berisping zullen ontvangen. De verkiezingen van leden der academie, in de plaats van wijlen Ponsard en Flourens, zullen in het midden van Mei plaats hebben. Als candidaten worden genoemd de Heeren Outrant en Claude Bernard.</p>
	<p>Op eene soiree, welke dezer dagen bij Mlle Lenormand plaats had, heeft de Heer Guizot verscheidene hoofdstukken voorgelezen van het nog niet verschenen derde deel zvjner medilalions religieuses. De schrijver verklaart zich daarin ten sterkste tegen eene scheiding van kerk en staat. De verhouding tusschen beiden kan en moet deor concordaten geregeld worden. In den Charivari leest men heden het volgende: As-tu lu la brochure, Mon gars? As-tu lu la brochure? Si tv nT&apos;as pas luc NTa lis pas, n&apos;vaut pas la lecture!</p>
	<p>Daar de Charivari niet zegt welke brochure hij bedoelt, zeg ik het natuurlijk ook niet.</p>
	<p>De zaak van den Heer de Kervéguen zal aanst. Vrijdag yoor de correctionele regtbank worden behandeld. Hij is voornemens in persoon voor de regtbank te verschijnen en gedeeltelijk zijne verdediging zelf voor te dragen. Voor het overige zal hij worden bijgestaan door den advocaat Gounod, die ook voor den raad van eer het woord voor hem heeft gevoerd.</p>
</text>
