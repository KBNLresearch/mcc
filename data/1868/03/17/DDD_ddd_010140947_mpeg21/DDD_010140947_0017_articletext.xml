<?xml version="1.0" encoding="UTF-8"?>
<text>
	<title>VERVOLG DER NIEUWSTIJDINGEN.</title>
	<p>AMSTERDAM, Maandag 16 Maart. De commissie ter onderzoek der diplomatieke stukken, jl. Zaturdag alléén aan de leden rondgedeeld, heeft bereids gisteren eene langdurige bijeenkomst gehouden. Haar rapport wordt zeer spoedig te gemoet gezien; de conclusie zal m een welligt reeds morgen te houden zitting worden medegedeeld , tevens zal dan hoogst waarschijnlijk den dag van beraadslaging worden bepaald. Inmiddels zal dan het rapport zelf worden gedrukt.</p>
	<p>.Ten raadhuize alhier werd op heden in het openbaar en bij enkele inschrijving aanbesteed: Het bouwen van eene openbare armenschool met locaal voor de gymnastiek en eene onderwijzerswoning in de Laurierstraat, op het terrein van het te sloopen gedeelte van het militair logement. Van de 15 ingekomen billetten bleek de minste inschrijver te zijn de Heer H. Rietsnijder voor de som van ƒ31,985.</p>
	<p>In de afdeeling muziek der maatschappij Felix Meritis, zal Vrijdag 20 Maart het negende concert gegeven worden. In de afdeeling teekenkunst, zal Zaturdag 21 Maart, in eene vergadering met dames, de kunstbeschouwing gegeven worden door HH. titulaire leden dezer afdeeling.</p>
	<p>* &apos;s GRAVENHAGE, 16 Maart. Gedep. Staten van Zuid- Holland hebben, bij besluit van 3 Maart jl., aan de gemeentebesturen m deze provincie eene korte opgaaf doen toekomen van de keuren en waterschappen, die ingevolge art. 158 der provinciale wet, gedurende het jaar 1867 door hen zijn goedgekeurd.</p>
</text>
