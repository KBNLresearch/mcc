<?xml version="1.0" encoding="UTF-8"?>
<text>
	<title>Engelsche Post.</title>
	<p>ANTWERPEN, 25 Maart. (Part. Corr.) Gisteren stond voor de correctionele regtbank te dezer stede teregt de Heer Gennezé, kanunnik en deken der aartsbisschoppelijke kerk, te Antwerpen, aangeklaagd van overtreding van art; 315 van het nieuw ln&apos;fstralfelijk wetboek in verband met art. 1 van het decreet van Prairial jaar XII op de begrafenissen, wegens het doen begraven van het lijk van wijle den aartsbisschop Mgr. Sterkx in evengemelde kerk van Mechelen. Het openbaar ministerie aannemende, dat de meest verzachtende omstandigheden ten voordeele van den beklaagde aanwezig waren, op grond, dat er meer voorbeelden van dergelijke begravingen bestonden en de beklaagde aan een gevoel van godvruchtigheid en welvoegelijkheid had gehoor gegeven, concludeerde tot toepassing van het minimum der straf en alzoo tot veroordeeling van den beklaagde in eene boete van 26 fr. De uitspraak is bepaald op aanstaanden Maandag. Ten blijk dat men ook hier groote voorstanders vindt van de Nederduitsche taal kan dienen, dat de vereeniging: de liberale Vlaamsehe bond dezer dagen een adres aaa de Kamers heeft ingezonden met het verzoek: I°. dat het onderwijs in Vlaamsch België in de Nederduitsche taal worde gegeven en dio taal even ernstig in de Waalsche als in de Vlaamsehe provinciën worde onderwezen; 2°. dat in Vlaamsch België de openbare administratie in het Nederduitsch moge plaats hebben en ?•&quot;¦ fat de tekst der wetten, zoowel Nederduitsch als Fransch zij en de regtspraak voor de Vlamingers in het Nederduitsch geschiede. In het dagblad la Paix leest men het volgende: Het zegelregt der dagbladen is in Nederland zeer hoog. Het bedraagt 8 a 14 centimes per nummer, zoodat de Belgische pers bijna onbekend is in dat land. Men beschuldigt daar de Belgische regering weinig bijval te hebben verleend aan de voorstellen tot hervorming uit &apos;s Gravenhage gedaan. Wij zijn geneigd te gelooven, dat dit verwijt ongegrond of althans zeer overdreven is. De betrekkingen tusschen de beide landen zijn zoo natuurlijk en reeds zoo naauw, dat men de kwellende fiscaliteit niet begrijpt, waarover wij klagen en wier handhaving menigeen benadeelt, zonder iemand te begunstigen.</p>
</text>
