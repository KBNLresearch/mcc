<?xml version="1.0" encoding="UTF-8"?>
<text>
	<title>TREURIG LOT DER EQUIPAGE VAN DE QUEEN.</title>
	<p>Van Newfoundland, is onder dagteekening van 4 Mei het volgende berigt ontvangen: Den 20sten April bevond zich een schip ter hoogte van Gull-Island. Een gedeelte der bemanning begaf zich naar den wal, om aldaar op de jagt te gaan. Naauwelijks aldaar aangekomen, schoot een der matrozen zijn geweer af en raakte een vogel. Hij liep naar de plaats, waar hij dien had zien nedervallen en vond aldaar twee menschelijke&apos; geraamten digt bij elkander. Hij riep zijne makkers, en zoodra deze zich op de aangewezen plek bevonden, bemerkten zij op eenigen afstand ook nog een groot stuk zeildoek, hetwelk zoo nard bevroren was, dat zij het niet konden losmaken. Na dit te hebben doorgesneden, vonden zij daaronder de lijken van negen mannen en twee vrouwen. Zij gingen nu naar het schip terug en gaven aldaar, kennis van hunne bevinding. De kapitein liet het anker ligten en zette koers naar Tilt-Cove. De visschers aldaar, van het gebeurde onderrigt, maakten zoo goed mogelijk in haast eenige rawe doodkisten gereed, en nu begaven zich den volgenden dag ongeveer zestig personen naar Gull-lsland, om de gevonden lijken te begraven. Deze waren zoo vast aan elkander gevroren, dat men ze door middel van ijzeren stangen moest loswringen. Mon bemerkte toen, dat&apos; de ongelukkigen, die het langst hadden geleefd, den honger hadden gestild, met het vleesch van de ligchamen hunner lotgenooten; althans twee der lijken waren bijna tot op het gebeente verslonden, terwijl nien bij een derde lijk drie dieps wonden in het hart ontdekte en tevens bespeurde, dat er stukken vleesch uit de borst en de armen waren gesneden. Bij drie der slagtoffere vond men brieven, waaruit bleek, dat zij deel uitmaakten van de passagiers en bemanning van den Engelschen schooner Queen, te huis behoorende te Swansea, die 12 December op de hoogte van dit eiland is vergaan. Men vond onder anderen bij een hunner, den Heer M. F. Dowsley, een brief, door hem aan zijne echtgenoote geschreven, vermoedelijk in de hoop dat die brief wel te eeniger tijd zou teregt komen. Hij geeft daarin eene beschrijving van het lijden, hetwelk hij met de verdere ongelukkigen had uitgestaan, waaruit blijkt, &apos;dat zij inzonderheid werden geteisterd door gebrek aan water. Aan het slot van een anderen brief, onderteekend door de Heeren W. en G. Hoskins, schrijven deze aan hunne familie, dat zij reeds 108 uren zonder brood waren geweest, terwijl verder blijkt, dat er niets tot voedsel te krijgen was, ook zelfs geen&apos; droppel water, en dat zij ook réèds vijf dagen in de koude hadden doorgebragt, zonder vuur te&apos;kunnen aanmaken, zoodat zij, letterlijk uitgehongerd, slechts op den harden rotsgrond of in de sneeuw eene&apos; ligplaats vindende, geheel uitgeput raakten. Op een afzonderlijk stuk papier las men nog: //Wij hebben nog geen hulp gekregen. Onze toestand is wanhopend. Ons lijden wordt ondragelijk.&quot; Dit schijnen de laatste woorden te zijn, die de schrijver op het papier kon krijgen.</p>
</text>
