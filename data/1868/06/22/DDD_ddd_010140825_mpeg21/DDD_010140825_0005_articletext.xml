<?xml version="1.0" encoding="UTF-8"?>
<text>
	<title>Belgische Post.</title>
	<p>BBUSSEL, Donderdag 18 Junij. — Eergisteren namiddag ontstond te Antwerpen oproer aan boord van het Amerikaansche clipperschip JNerius, bemand met 26 matrozen. De agenten der waterpolicie.&apos;niet tegen de woede van het scheepsvolk bestand, riepen hulp in van het aldaar aanwezige Amerikaansche oorlogsfregat ïiconderoga. Met dien bijstand gelukte het de oproermakers in bedwang te houden, waarna zij op de Amerikaansche manier, voor den tijd van eenige uren, op het dek met de handen omhoog werden vastgebonden, zoodanig dat zij gedwongen waren on de teenen te staan, zonder met de Melen aan den vloer te kunnen komen. Bij onderzoek bleek, dat zij, na in beschonken toestand van den wal te zijn gekomen, geweigerd hadden te werken en den gezagvoerder hadden mishandeld , hetwelk misschien nog erger zou zijn gelóopen zoo niet juist de policie tusschen beiden was gekomen. Er is ook sprake van twee matrozen, die mishandeling ondergaan hebben, omdat zij hun chef wilden verdedigen. Gisteren ochtend lag het schip nog op de Schelde ten anker, maar toen was alles rustig.</p>
</text>
