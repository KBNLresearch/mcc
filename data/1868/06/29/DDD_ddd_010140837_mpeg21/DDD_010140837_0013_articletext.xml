<?xml version="1.0" encoding="UTF-8"?>
<text>
	<title>TOONEEL VERSLAG. AMSTERDAM, Zondag 28 Junij.</title>
	<p>Nieuw Zomek-Theatek , Plantage Parklaan over het Park. Voorstellingen van het Vlaamsche tooneelgezelschap. Toen voor eenigen tijd het gezelschap onder directie van den Heer Eloy Lemaire, in de Amstelstraat, in het Grand Theatre van clen Heer van Lier, voorstellingen gegeven heeft, hebben wij eenigzins uitvoerig over de Vlaamsche kunstenaars en kunstenaressen gehandeld. Daarom en ook omdat het répertoire en het personeel dezelfde zijn als in het voorjaar, zullen wij kort zijn en ons bepalen tot het in. het midden brengen van het een en ander, naar aanleiding van het door Victor Driessens zelf geschreven , zeer onderhoudende drama, getiteld: Een Tooneelspel op den Builen.&apos;&quot;</p>
	<p>Dat Victor Driessens als tooneelkunstenaar zich geheel naar de Fransche school en wel naar de school van Frêdéric le Maitre heeft gevormd, is algemeen bekend, maar nu is ook gebleken, dat, als hij voor het tooneel schrijft, ook de nieuwe Fransche school in hem eene kweekeling heeft die met ijver de voetstappen van zijne leermeesters drukt. En die leermeesters zijn voornamelijk Aleïander Dumas, vader en zoon. Dit heeft ;zijn eigenaardige vooren nadeelen.</p>
	<p>Het grootste voordeel is: dat V. Driessens door studie en tact, den gemakkelijken dialoog van Dumas heeft weten over te nemen en zijne personen gansch natuurlijk en inenschelijk Vlaamsch doet spreken. Nu klinkt natuurlijk en inenschelijk Vlaamsch, in de ooren van beschaafde Noord-Nederlanders, anders gezegd Hollanders, alles behalve fraai en voor de Hollandsche toeschouwers, die de Fransche taal behoorlijk magtig zijn, is het klaar en duidelijk, dat Driessens en ook bijna alle andere Vlaamsche schrijvers, in het Fransch denken en in het Vlaamsch die gedachten onder woorden brengen. De gallicismen, die V. Driessens zegt en laat zeggen, znn soms vermakelijk, en soms onzinnig, maar altijd leelijk. Het Vlaamsch is, door een lieven vrouwenmond gesproken, niet onaardig, maar welke taal of tongval is niet aangenaam te hooren, onder zulke gunstige omstandigheden. Het grootste nadeel van het bestuderen en volgen der nieuwe Fransche school is: dat V. Driessens met ongeloofelijke stoutheid de onwaarschijnlijkste ja bijna onmogelijke dingen laat gebeuren en alles, als geheel in den regel, wordt voorgedragen. Dit is hinderlijk en breekt de illusie van alle toeschouwers die geen kinderen meer zijn. Zoo is het tooneel geen spiegel van de menschenwereld, maar eene vertooning van hetgeen in de werkelijkheid onmogelijk kan geschieden. Wij willen hiermede niet zeggen, dat in een Tooneelspel op den Buiten, gedrogtelijker onwaarschijnlijkheden plaats vinden dan in andere nieuwere Fransche drama&apos;s; integendeel, het is nog al redelijk; en als*de toeschouwer maar niet vraagt: hoe is Frans kunnen trouwen, zonder dat zijn vader er iets van bemerkt heeft? gaat de rest nog al geleidelijk. Ook dit is stuitend voor het gevoel, dat zonder wezenlijke tegenwerping van hare zijde en eigenlijk zonder psychologische noodzakelijkheid, Clara zoo verwonderlijk spoedig bereid is, haar huwelijk, voor de leus, te verloochenen. Dat doet een goede vrouw die zoo als Clara zoo geweldig preekt niet, althans niet dan in grooten nood. En er was in het geheel geen nood. Want een schoonvader kan wel razen en tieren tegen de echtgenoote van zijn zoon, maar het huwelijk, eenmaal gesloten, moet ook door den onhebbelijksten schoonpapa, geaccepteerd worden. Nu is Victor Driessens een prachtige type van een nobele schoonvader en dit zijn eigen karakter is in zijn tooneelspel uitmuntend gelukt en inderdaad origineel. De Necker is ernstig verstoord op zijn zoon, omdat die een meisje uit burgerlijke kringen, tot zijn vrouw wil maken. De vader weigert zijne toestemming, de zoon trouwt toch, buiten weten des vaders; hoe? Das weisz man nicht gewiss. Maar toujours galant, ontmoet de vader bij zijn vriend de Kuiper (Dierckx), Clara, (Mej. Beersmans) de Kuipers pseudo-nichtje, zoo als boven gezegd, de hem onbekende vrouw van Frans zijn zoon, (van der Eynde), en is tegen haar zoo geweldig beleefd en voorkomend, dat haar vertrouwen daardoor wordt uitgelokt en zij een zedelijk vertoog levert in een zangerigen preektoon, dat den wel niet jeugdigen maar overgevoeligen cic Necker ongeveer doet zeggen: //Als ik wat jonger was moest gij de mijne worden.&quot; Daarop laat Clara gevoelen, dat zij eigenlijk al wat van hem is en na verscheidene tusschentcènes van den knecht Klaas Nul (Leenaarts), die vol onschuldigen, vrolijken scherts zijn en door Leenaarts regt koddig en amusant gespeeld worden, komt het hooge woord er uit, de zoon bekend dat het nichtje van de Kuiper geen nichtje van de Kuiper, maar de schoondochter van de Necker, dus de vrouw vau hem, Frans ls. I_&gt;e brave ac .ecker bewerkt door het gepreek van Clara en nog half op haar verliefd, valt door de ben, vindt alles goed, geeft Frans aandeel in de zaken, zoent zijn schoondochter, zegent znn kinderen, dankt zijn vriend de Kuiper en geeft zoodoende een navolgenswaardig voorbeeld aan allerlei misselpe Nederlandsche vaders van volwassen zonen en dochteren, die zich er op beroemen dat zij (de vaders namelijk) zich niet uitkleedcn voor dat zij naar bed gaan, die zich verkneukelen in hunne ongoddelijke vasthoudendheid en eindelijk hun welverdiend loon krijgen, als op den dag van hun dood, hun kinderen vrolijk tot elkander zeggen: /.-Eindelijk is hij opgestapt, nu hebben wij de handen ruim.&quot; Wij vermelden met bijzonder genoegen, dat de wezenlijk zeer goed ingerigte schouwburgtent van de Heeren Schoeman en van Lier, door een zeer beschaafd publiek druk bezocht wordt en dat dien ten gevolge het geachte Vlaamsche gezelschap nog ettelijke avonden zijne voorstellingen hier zal geven. Een volgenden Zondag stellen wij ons voor, het overige personeel en een ander stuk te bespreken.</p>
</text>
