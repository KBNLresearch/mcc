<?xml version="1.0" encoding="UTF-8"?>
<text>
	<title>BERIGTEN , IN DE LAATSTE EDITIE VAN HET VORIG NOMMER OPGENOMEN. AMSTERDAM, Vrijdag 26 Junij.</title>
	<p>Z. M. heeft benoemd tot ontvanger der registratie en domeinen te Zuidbroek, den Heer T. N. van der Stok, thans in gelijke betrekking te Vianen.</p>
	<p>Omstreeks 10 uur in den voormiddag van heden is het concours, voor eenigen tijd door Claudius Civilis uitgeschreven, begonnen. Een zestigtal schutters hebben van toen af, op vijf verschillende schijven gekampt. De namen der schijven zijn als volgt: Koning Willem 111, Prins van Oranje, prins Hendrik, Prins Frederik en Burgemeester Fock. Tot op dit oogenblik wordt de kampstrijd met geestdrift voortgezet, maar van den vermoedelijken uitslag is nog niets te zeggen. Juist ten vijf ure arriveerde Z.JLH. Prins Hendrik, met ziju adjudant den Heer Arntzenius, onder het luid gejuich der aanwezigen. leder weet hoe vriendelijk en voorkomend Prins Hendrik is, en de hartelijke ontvangst, die Z. K. H, beschermheer van Claudius Civilis, vanwege het bestuur der vereeniging was bereid, deed hem eenige warme woorden van dank spreken, voor de blijken van verknochtheid aan zijn persoon en het vorstelijk huis, hem heden op nieuw gegeven. De Hoer Brugg, president van Claudius Civilis, stelde de gezondheid van Z. K. H. in en dien dronk beantwoordden de aanwezigen met een luid //Leve Prins Hendrik.&quot; De trommelslagers en pijpers van het korps mariniers speelden de volksliederen en fanfares, terwijl 21 saluutschoten ter eere van den vorstelijken beschermheer en gast werden gelost. De Prins gaat hierop rond in den fraai met bloemen versierden tuin en geeft herhaaldelijk Hoogdeszelfs tevredenheid over de uitmuntende inrigting der schietbanen te kennen. Verschillende personen worden aan Z. K. H. voorgesteld, die elk een kort woord van genegenheid en hulde aan den geliefden telg van het vorstelijk huis van Oranje brengen, welke woorden met eene vriendelijke dankzegging of een handdruk worden beantwoord.</p>
	<p>Het prijsschieten duurt voort. De Prins schiet mede op de schijf die Hoogstdeszelfs naam voert en na het vallen van den avond wordt de soiree in de met smaak gedecoreerde zaal in aangename stemming voortgezet. Den uitslag van den kampstrijd deelen wij morgen mode.</p>
	<p>* UTRECHT, 26 Junij. Aan onze hoogeschool werden heden tot doctoren in de regten bevorderd de Heeren: T. J. L. L. de Veer, van Batavia, met stellingen; B. E. W. A. Sloet van Hagensdorp, van Twello, na openbare verdediging van een acad. proefschrift //de regten der vrouw bij faillissement van den man&quot; en D. Beets, van Heemstede, met stellingen.</p>
</text>
