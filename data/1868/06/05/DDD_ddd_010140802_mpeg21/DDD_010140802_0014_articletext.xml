<?xml version="1.0" encoding="UTF-8"?>
<text>
	<title>BERIGTEN. IN DE LAATSTE EDITIE VAN HET VORIG NOMMER OFGENOMEN. AMSTERDAM Woensdag 3 Junij.</title>
	<p>De brand, die heden ten 12 ure in het petroleum-magazijn van den Heer Post Uiterweer, op de Prinsengracht het tweede huis van de Lauriergracht, is uitgebroken, liet zich zeer dreigend aanzien. De massa rook was ontzettend en vervulde van 121/4 tot 11/4 ure een aanmerkelijk deel van de stad. De oorzaak is onbekend; menschen kwamen niet om en werden ook niet gekwetst. Dadelijk waren 3 spuiten op de plaats van het onheil en dit aantal groeide binnen één uur tijds tot ongeveer een 30tal aan. De stoomspuit arriveerde ten 11/4 uur en gaf juist ten 11/2 uur water, een oogenblik nadat de vlam met ontzettend geweld uit het dak en alle openingen van den voorgevel sloeg. De borstelfabriek van den Heer Jonker, vroeger van den Heer Lammen, belendende regts aan het brandende perceel is ook verbrand, zoo ook het tweede en derde huis op de Lauriergracht; het wijnhuis op den hoek is ernstig beschadigd, zoo ook twee perceelen achter de verbrande huizen gelegen. Ten drie ure rukte de tweede stoombrandspuit aan en gaf spoedig water. De orde onder het personeel der brandweer was volmaakt, ieder deed zijn pligt. Op dit oogenblik, 4 uur namiddag branden de perceelen nog, maar men is den brand gelukkig meester.</p>
	<p>HARLINGEN, 3 Junij. De nltrcermachine, door den Heer Stonder aan onze gemeente geleverd, voldoet zoo goed en heeft bij het gebrek aan drinkwater in de laatste weken zoovele diensten aan de burgerij bewezen, dat het gemeentebestuur ernstig in overweging neemt nog een of twee dergelijke machines te doen vervaardigen.</p>
</text>
