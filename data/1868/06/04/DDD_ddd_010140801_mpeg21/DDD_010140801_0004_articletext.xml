<?xml version="1.0" encoding="UTF-8"?>
<text>
	<title>Belgische Post.</title>
	<p>BRUSSEL, 2 Junij (Part. Corr.). De met zooveel ongeduld verwachte stemming der Association liberale over de candidaturen voor de verkiezingen van 9 dezer, heeft eindelijk plaats gehad. De uitslag heeft beantwoord aan de wenschen van de groote meerderheid der openbare meening. Al de aftredende volksvertegenwoordigers zijn namelijk als candidaten der Association geproclameerd. Van de 530 uitgebragte stemmen werden —om slechts van de candidaten&apos;ta spreken wier herkiezing ernstig werd betwist — 332 uitgebragt op den Heer Guillery en 321 op den Heer Couvreur. De Hoer Hymans, die het vuurtje had aangestookt, verkreeg slechts 28 stemmen meer dan laatstgenoemde heer. Hoewel sommige bladen der hoofdstad vrij onrustbarende geruchten verspreiden over den gezondheidstoestand van den erfprins en den Moniltur van onjuiste opgaven beschuldigen, kan ik u op de meest stellige wijze verzekeren, dat de staat van den prins voortdurend gunstiger wordt en er reeds sprake is van eene reis, welke de zieke eerlang, na zijn herstel, zal ondernemen. De Keizerin Charlotte heeft een prachtig hotel op den Boulevard du Régent aangekocht, waarin zij zich na de voltooijing van groote verfraaijingen zal vestigen.</p>
</text>
