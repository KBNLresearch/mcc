<?xml version="1.0" encoding="UTF-8"?>
<text>
	<title>Fransche Post. PARIJS, Zondag 21 Junij.</title>
	<p>De nieuwe wet op het regt van vereeniging en vergadering is heden voor het eerst toegepast; 1200 a 1400 burgers zijn, zonder vergunning van de overheid, zamen gekomen om in eene voor het publiek bestemde zaal te spreken over de vraag of de vereenigingen van handwerkslieden scholen zouden behooren óp te rigten, zoo als zij reeds winkels hebben voor den ve koop van kruidenierswaren en andere benoodigdheden. Na eene belangwekkende en ordelijke beraadslaging is do vergadering tegen middernacht uiteen gegaan. Vergaderingen tot het bespreken van politieke en godsdienstige onderwerpen behoeven nog. gelijk men weet, voorafgaande vergunning van de overheid. — Sedert de invoering der nieuwe drukperswet worden in Frankrijk aanhoudend&apos;nieuwe dagbladen opgerigt. Het is de liberale en democratische partij, welke al die organen schept Aan de zijde van de regering en van hare voorstanders ziet men geene pogingen van dien aard; en toch zou het voor de regering thans wel dienstig zijn, iets te doen; al ware het slechts om te herwinnen hetgeen zij op het gebied der dagbladpers verliest; het is toch een feit, dat het aantal abonnementen der officiële en officieuse dagbladen vermindert.</p>
	<p>— Verscheidene Protestantsche kerkeraden, zoowel te dezer stede als in de departementen, hebben besloten zich door deputatien bij de plegtigheid der onthulling van het standbeeld van Luther te VVorms, op 24 en 25 dezer, te doen vertegenwoordigen. —-Een der te Genua verschijnende bladen deelt een korten bnet mede van Garibaldi aan een zijner vrienden, waarin hij over Rome spreekt. Maar hetgeen &apos;daarin wordt gezegd, strookt weinig met de berigten dezer dagen medegedeeld, nopens nieuwe plannen van de partij van hanüelen tegen Rome. Immers de ex-dictator laat zich in zijn brief veel meer op een ontmoedigden dan hoop vollen toon uit ten aanzien van zijn welbekenden en vurigen wensch. — De Sultan zal Turksche oorlogsschepen zenden, om het jagt, waarmede Prins Napoleon zich naar Konstantinopel begeeft, te begeleiden. Te Pesth is de Prins op schitterende wijze ontvangen. Als eene bijzonderheid wordt verhaald, dat op een togtje, door den Prins in de omstreken van Pesth gemaakt, een muziekcorps, hetwelk hem hulde wilde bewijzen, hem begroette met het spelen van de Marseillaisé, meenende, dat dit nog altijd het volkslied van Frankrijk was.</p>
</text>
