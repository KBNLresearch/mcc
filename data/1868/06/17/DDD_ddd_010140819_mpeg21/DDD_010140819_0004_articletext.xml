<?xml version="1.0" encoding="UTF-8"?>
<text>
	<title>Belgische Post.</title>
	<p>ANTWERPEN, 15 Junij. (Part. Corr.) Het isubekend, dat de kamer van koophandel te dezer stede, bij het naderen der onlangs plaats gehad hebbende verkiezingen, een adres indiende aan den gemeenteraad, houdende verzoek om tot dadelijke oprigting van het standbeeld ter eere van Leopold I over te gaan, maar dat de raad daarop besliste: //Dat de tijd nog niet was gekomen om over dit onderwerp te beraadslagen.&quot; De kamer heeft dientengevolge een particulier terrein aangekocht om het standbeeld aldaar op te rigten en onmiddellijk met de werkzaamheden een aanvang gemaakt. Daar het echter bij plaatselijke verordening verboden is om binnen den afstand yan twintig ellen van den openbaren weg eenige bouwwerken te maken, heeft zij zich gewend tot het dagelijksch bestuur der stad, met verzoek om het standbeeld binnen dien afstand te mogen plaatsen, waarop het collegie van schepenen, zonder afwijzend te beschikken, eenvoudig heeft verklaard zich te willen gedragen naar de vroegere beslissing van den raad. De permanente deputatie van den prov. raad heeft evenwel eene andere beschikking genomen en de oprigting ter aangewezen plaatse toegestaan. De vraag zal zich alsnu voordoen of de Kamer de bevoegdheid heeft om over het standbeeld, hetwelk voor eene openbare plaats is bestemd en waarvoor door de meeste ingezetenen is ingeschreven, te beschikken. Men verzekert dat daartegen van verschillende zijden verzet zal worden gedaan, zoodat deze kwestie nog tot vele verwikkelingen kan aanleiding geven. Verleden week is door den gérant van het blad la Finance bij de regtbank van eersten aanleg alhier eene actie tot schadevergoeding ingesteld tegen het Journal dAnvers, op grond dat laatstgenoemd blad het eerstgenoemde met den naam van Journal de chantage heeft bestempeld. Voor de verwerende partij wordt onder anderen beweerd: I°. Dat dergelijke aantijging aan een Dagblad gedaan, hetwelk geen eigenlijk individu is, zonder een persoon hetzij redacteur, gérant of een ander beheerder of eigenaar van het Dagblad aan te duiden, nimmer grond kan geven tot schadevergoeding; 2°. dat de benaming van Journal de chantage niet is eene aantijging van eene bepaalde daadzaak of eene beleediging aanleiding gevende tot zoodanige schadevergoeding en 3°. dat die benaming bereids in het Wetgevend Ligchaam van Frankrijk door den Heer Gueroultaan het Dagblad la Ftnance is gegeven, toen er sprake was van de bekende zaak vnn den Heer de Kerveguen, en er destijds volstrekt niet aan gedacht is deswege vervolgingen in te stellen.</p>
</text>
