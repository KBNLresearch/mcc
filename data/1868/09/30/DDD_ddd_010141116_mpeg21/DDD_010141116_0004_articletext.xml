<?xml version="1.0" encoding="UTF-8"?>
<text>
	<title>Fransche Post. PARIJS, Zondag 27 September.</title>
	<p>Men heeft berekend, dat de netto winst van den Moniteur du Soir, waarvan de abonnementsprijs 12 frs. per jaar bedraagt, is 5 frs. per exempl., daar het blad vrijdom van zegel en port geniet. De advertentien van den Moniteur Universel en van den Moniteur du Soir (de zoogenaamde groote en kleine Moniteur), brengen jaarlijks 4- a 500,000 fr. op, zoodat de netto winst in het geheel wordt geschat op 1,000,000 frs. per jaar. Deze winst wordt verkregen niettefenstaande de uitgave van bijvoegsels gedurende de zitting er kamers, waarvan de kosten worden geschat op fr. 300,000. De tegenwoordige redacteurs van het blad, met de Heeren de Ste Beuve en Théophile Gautier aan het hoofd, hebben verklaard, ook aan de nieuwe zaak werkzaam te zullen blijven. — In een brief uit Florence wordt aan het Journal des Dèbats o. a. het volgende geschreven: //Het is overal in Italië, ook op Sicilië rustig. Heimelijke woelingen en zamenzweringen mogen er zijn, maar onlusten zijn er niet, en er is geen grond om die te verwachten. De partijen mogen in het duister woelen, zij oefenen weinig invloed uit op de bevolking. Intusschen is de regering ojd hare hoede. Van de zamenkomst der volksvertegenwoordigers van de linkerzijde is wel nog niet afgezien, maar daarvan is al te veel ophef gemaakt. De linkerzijde wil eene onderlinge zamenkomst houden, gelijk de parlementaire partijen in anaere landen; zij koos daartoe Napels, omdat hare meeste leden in het Zuiden des lands wonen; maar aan het houden van openbare vergaderingen, aan het vormen van een parlement op kleine schaal, of ook slechts van een club, aan verplaatsing der regering naar Napels, is niet eens gedacht. Het is zelfs waarschijnlijk, dat de zamenkomst niet to Napels zal worden gehouden , maar te Florence. Wat het financiële vraagstuk betreft, dit is nog slechts op het papier tot oplossing gebragt en zoo lang het Romeinsche vraagstuk aanhangig blijft, zal men niet kunnen zeggen, dat in Italië iets is afgedaan. Er bestaan dus nog moeijelijkheden genoeg, zoodat het volstrekt onnoodig is daarbij nog denkbeeldige te voegen. In twee legerkampen worden thans afdeelingen van het Italiaansche leger geoefend; wensch naar oorlog bestaat hier te lande evenwel niet; de publieke opinie is voor Italie&apos;s onzijdigheid in geval van Europesehe verwikkelingen. — le Rome is de plegtige excommunicatie uitgesproken tegen den priester Cyriuus Rinaldi, omdat hij de functien van regter bij de door den Paus afgeschafte Monarchia Sicula van de Italiaansche regering heeft aangenomen en niettegenstaande alle aanmaningen blijft uitoefenen. — In de laatste dagen zijn aan het station van den noorderspoorweg te Madrid niet minder dan 2000 billetten eerste klasse afgeleverd, allen naar Parijs. — De Moniteur berigt, dat de Fransche en de Engelsche consul-generaal te Beyrut, op eenen gezamenlijken togt in den Libanon hebben ontwaard, dat het bestuur vanden meuwen landvoogd Franco-Pacha reeds goede vruchten draagt Aan do lijken der Europeanen, die eenige jaren geleden te Dscheddah, in Arabic, als slagtoffers van Mohammedaansche dweepzucht zijn omgekomen, is onlangs, zoo als de Moniteur verder berigt, door den Franschen vice-consul aldaar en den bevelhebber van een Fransch oorlogsvaartuig eene behoorlijke begrafenis gegeven, waarbij de bevolking geene andere Wijken gaf dan die van welwillendheid.</p>
</text>
