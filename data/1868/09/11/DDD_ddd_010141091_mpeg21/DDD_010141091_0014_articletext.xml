<?xml version="1.0" encoding="UTF-8"?>
<text>
	<title>AMSTERDAM, Woensdag 9 September.</title>
	<p>Wij vernemen met genoegen, dat de directie van den Stads-Schouwburg den beroemden Amerikaanschen kunstmatigen schaatsenrijder Mr. W. H. Fuller voor drie voorstellingen heeft geëngageerd, die Zaturdag. Zondag en Maandag zullen worden gegeven. Wij twijfelen niet of zij, die in het, Paleis voor Volksvlijt den Heer Fuller reeds bewonderden , zullen gaarne de gelegenheid waarnemen om hem nog eens te zien, terwijl wij hen, die deze kunstverrigtingen nog niet bijwoonden, aansporen om van deze gelegenheid gebruik te maken.</p>
	<p>Men schrijft ons heden uit Middelburg: De kamer van koophandel en fabrieken alhier heelt bij een gemotiveerd adres aan den minister van koloniën te kennen gegeven, dat zij niet deelt het gevoelen der kamers te Amsterdam en Rotterdam, ten opzigte van de door deze verlangde //trapsgewijze uitbreiding van den verkoop van gouvernementsproducten op Java zelf,&quot; en van meening is, dat deze in strijd zoude zijn met het handelsbelang van Nederland. Zij verzoekt daarom aan het slot van haar adres, dat het den minister moge behagen, om bij gematigden producten-verkoop op Java, het consignatie stelsel endaarmede de Nederlandsche koloniale markt te handhaven, alsmede geen proeven op grootere schaal te nemen, dan tot nog toe heeft plaats gehad, daar het voorzeker geen betoog behoeft, dat., eenmaal de hoofdmarkt uit Nederland verplaatst zijnde, zij voor goed als verloren kan worden beschouwd. De kamer te Leyden daarentegen heeft de adressen van de kamers te Amsterdam en Rotterdam, betreffende dat onderwerp, ondersteund.</p>
	<p>GRONINGEN, 8 Sept. Het gemeentebestuur alhier heeft dezer dagen een maatregel genomen, welke verdient door alle gemeentebesturen te worden nagevolgd. Burg en weth er hoogen prijs op stellende dat de armen, die hier domicilie&apos; van onderstand hebben, niet in &apos;s rijks bedelaarsgestichten worden opgenomen, vestigden in den laatsten tijd vooral hunne aandacht op die kunstmatige bedelarij, welke alleen met het doel om in die gestichten te geraken, wordt ondernomen. Ten einde nu andere gemeentebesturen en ambtenaren van het openbaar ministerie ofde policie bekend te maken met de namen der personen, die, te Groningen armlastig, vermoed worden in staat te zijn zich met behulp van schijnbare bedelarij den weg tot de gestichten te banen en gedeeltelijk reeds dat middel bij de hand genomen hebben, zijn alp&apos;habetische lijsten dier personen aan de voornaamste gemeentebesturen gezonden, met het verzoek om hen,- zoo. zij eldere bedelen, herwaarts te doen overbrengen, zullende de kosten daarvan gaarne gevalideerd worden. (Gr. Ct.)</p>
</text>
