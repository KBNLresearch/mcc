<?xml version="1.0" encoding="UTF-8"?>
<text>
	<title>Belgische Post.</title>
	<p>BRUSSEL, 13.Sept. (Part. Corr.) Het zoo even uitgegeven bulletin, omtrent den toestand van den Kroonprins meldt dat de lijder den afgeïoopen nacht minder goed dan den voorgaanden heeit doorgebragt, doch de algemeene toestand niet verergerd is. Doch de officieële bulletins hebbenslechts eene zeer betrekkelijke waarde. De toestand van den vermoedelijken troonopvolger .blijft, helaas, hopeloos. En wanneer in de bedoelde bulletins van gunstiger toestand wordt gesproken, behoort men alleen aan eene verligting der ademhaling te denken, welke men, behalve door tappingen, ook nog door het verblijf van den kranke in de open lucht tracht te verkrijgen. Daarom ziet men den Kroonprins dagelijks , dikwijls uren lang, in het park van Laeken, en dat wel zoo veel mogelijk tegen den wind in een open wagentje, een zoogenaamde panier, rijden. Voor het venster van zijn slaapvertrek, hetwelk gelijkvloers ligt is eene houten stellaadje aangebragt, ten einde het bed met den kranke des nachts, zoodra de ademhaling al te sterk belemmerd is, naar buiten te kunnen rollen. Dikwijls laat de lage temperatuur dat niet toe en dan kan men de jammerkreten van den 9-jarigen zieke zelfs op eenigen afstand van het paleis, door het doodstille park hooren weerklinken. Er worden dan ook nog geene ernstige toebereidselen voor de aanstaande Septemberfeesten gemaakt. Men voorziet namelijk dat de zieke alsdan nog in denzelfden toestand zal verkeeren of dat cle hofrouw die volksuitspanningen onmogelijk zal maken. De Moniteur meldt, dat de graaf de Comminges Guitaud, Fransch gezant bij ons hof, gisteren zijne brieven van terugroeping aan den Koning heeft overhandigd. De aankomst van den burggraaf de Lagueronnière, diens opvolger, kan dus binnen kort worden verwacht.</p>
	<p>Het geregtelijke onderzoek omtrent de bekende brandstichtingen te Saint-Genois, duurt voort. Sedert de vermoedelijke daders in hechtenis werden genomen, hebben zich in die plaats geene nieuwe misdaden van dien aard voorgedaan. Men spreekt hier zeer veel van eene. misdaad, welke hier gepleegd is en naar welke de justitie ijverig onderzoek doet. &apos;e erfgenamen eener rijke weduwe, Mevr. V., zouden deze namelijk, met behulp van een notaris, een testament hebben afgeperst en haar daarna om het leven hebben gebragt.</p>
	<p>— Heden is het congres der werklieden gesloten met eene redevoering van clen president, den Heer Dupont van Londen. Een adres is voorgelezen van de Duitsche afdeelingen, waarin o. a. het volgende wordt gezegd: Een oorlog tusschen Frankrijk en Duitschland moet worden beschouwd als een burgeroorlog ten voordeele van Rusland. Dat adres besluit aldus: De vereeniging van werklieden dringt bij hare broeders er ook op aan, om zich te verklaren tegen den oorlog, zich met alle middelen daartegen te verzetten, hunne medewerking te ontzeggen aan dien moord op groote schaal en eene propaganda te organiseren, ten einde de ongelukkigen, die tot het deelnemen aan den oorlog worden gedwongen , voor te lichten. De leden van het bestuur zijn vervolgens vergaderd geweest en hebben het volgende besluit genomen: Aan de werklieden wordt aanbevolen om allen arbeid te staken in geval de oorlog in de respective landen mogt uitbreken. Het congres rekent op do solidariteit det werklieden in alle landen voor deze werkstaking der arbeiders in geval van oorlog.</p>
</text>
