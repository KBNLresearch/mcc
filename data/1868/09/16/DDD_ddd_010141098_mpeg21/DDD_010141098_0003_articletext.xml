<?xml version="1.0" encoding="UTF-8"?>
<text>
	<title>Fransche Post. PARIJS, Zondag 13 September.</title>
	<p>— De Fransche schatkist betaalt van 12 dezer af slechts een half pCt. jaarrente op voorschotten voor 3 tot 5 maanden; een ptt. jaarrente op voorschotten voor 6 tot 11 maanden en anderhalf pCt. jaarrente op voorschotten voor een jaar. De ongemeen lage stand van den interest gelijktijdig&apos; met de daling van den prijs der Fransche staatsschuld is, volgens het Journal des Debats, iets onnatuurlijks, hetwelk tegen de theorie strijdt en enkel kan worden verklaard uit het heerschen van politiek wantrouwen, uit de vrees voor storing des vredes. — In het departement van de Var is de stemuitbrenging begonnen ter verkiezing van een lid voor het Wetgevend Ligchaam. Verdeeldheid tusschen radicalen en liberalen heeft laatstelijk de hoop der voorstanders van den Heer Dufaure verminderd. De candidaat der regering, de Heer Pons Peyruc, heeft boven zijnen mededinger het voordeel, dat hij in het kiesdistrict te huis behoort, sedert 30 jaren aan het hoofd eener groote fabriek staat en door de keuze van het volk of van den handelstand met onderscheiden openbare betrekkingen is hekleed. — Het dagblad Toulonnais vestigt de aandacht er op, dat, ofschoon art. 3 der wet op de openbare vergaderingen voorschrijft, dat alle vereenigingen in behoorlijk afgesloten en overdekte localen moeten worden gehouden, teMorillon door Corsicanen, in een onoverdekt en ongesloten locaal eene kiezersvergadering is gehouden, welke werd voorgezeten door een politie-commissavis van Corsicaansche afkomst, die zijne landslieden aanspoorde om bij de verkiezing vau een lid voor het Wetgevend Ligchaam in het departement van de Var voor den regerings-candidaat te stemmen. — Op IS en lü dezer zal te Havre een congres van vrijmetselaren worden gehouden. Vertegenwoordigers vau een aantal loges worden verwacht. Onder do te behandelen vragen is deze: Wat kunnen de vrijmetselaren in onzen tijd doen tegen den geest van oorlog, welke het denkbeeldvan de onderlinge broederschap der menschen uitsluit&apos;? — De brief, waarbij Garibaldi aan zijne kiezers berigt, dat hij zijn ontslag neemt als lid der Kamer vaa Afgevaardigden , is thans openbaar gemaakt. Hij verklaart daarin, tot dit besluit te zijn gekomen, omdat&apos;hij buiten staat is hunne belangen te bevorderen; dat hij door ziekelijkheid en door het besef zijner magteloosheid om een edel en verlaten volk te helpen, wordt weerhouden van het bijwonen der Parlementszittingen; dat hij met innig hartzeer&apos;de groote behoeften en den jammer van het Italiaansche volk aanziet, zonder het te kunnen bijstaan; maar dat hij, zoodra de gelegenheid zich aanbiedt om zijn land nuttig te zijn, hiervoor zelfs zijn leven zal veil hebben. Op dien bidet heeft Garibaldi een antwoord ontvangen vau den kant der kiezers, waarin hij wordt verzocht om lid te blijven der Kamer, onder verklaring, dat zelfs wanneer hij de parlementaire beraadslagingen niet bijwoont, zijn naam in het parlement een steun en schild kan zijn voor&apos; &apos;s volks belangen.</p>
</text>
