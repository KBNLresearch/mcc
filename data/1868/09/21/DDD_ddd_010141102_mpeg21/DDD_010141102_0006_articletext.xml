<?xml version="1.0" encoding="UTF-8"?>
<text>
	<title>Scheepstijdingen.</title>
	<p>ROTTERDAM, 18 Sept. Het schip Maria, kapt. Breyman, van Riga naar Schiedam, is den 15den dezer in het Kattegat met een Engelsche brik in aanzeiling geweest en met verlies van de boegspriet ter reede van Elseneur teruggekeerd. BONESS, 17 Sept. Kapt Neumann, voerende het schip Dora, van Geffle hier binnen, rapporteert op 12 dezer, b_ zwaren wind en hooge zee, op 57° 28&apos; N.Br. en 5° O.L. te hebben gezien een galjoot met noodvlag in top, welke bleek te zijn de Jacoba Margaretha, van Boness naar Christiansand bestemd en den ochtend van dien dag lek gesprongen. Hij bleef een geruimen tijd bij het schip, welks kapt. zou trachten het met de pompen lens te houden. Ongeveer ten 6 ure des namiddags was de galjoot vier mijlen lijwaarts van de Dora, maar vermits kapt. Neumann geen seinen van vlaggen of anderzins zag, achtte hij het onnoodig om verder af te houden. Bij het vallen der duisternis verloor hij de galjoot uit het gezigt. Den 13den was het weder iets beter en op den 14den mooi, zoodat hij hoopte, dat het galjootschip goed te regt was gekomen. Het bad een vollen deklast van sparren en werkte dien ten gevolge zeer zwaar.</p>
</text>
