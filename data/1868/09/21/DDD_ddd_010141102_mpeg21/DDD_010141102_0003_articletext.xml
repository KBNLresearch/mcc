<?xml version="1.0" encoding="UTF-8"?>
<text>
	<title>Fransche Post.</title>
	<p>PARIJS, 17 Sopt. (Part. Corr.). Het publiek en de beurs zijn eenigzins van den schrik van gisteren bekomen. Zonderling evenwel is het, dat terwijl de Moniteur du Soir, gelijk gij weet, overvloeit van melk en honig, de groote Moniteur het stilzwijgen bewaart. Ik verneem overigens, maar sta voor de waarheid niet in, dat de regering te Berlijn inlichtingen heeft gevraagd nopens de juiste beteekenis der woorden, door den Koning van Pruisen te Kiel gesproken. De Moniteur van heden bevat een verslag over de ontvangst des Keizers in het legerkamp van Lannemezan. Die ontvangst was buitengewoon hartelijk, volgens de verzekering van het officieële orgaan. Verder meldt de Moniteur niets nopens het kortstondig verblijf des Keizers in het legerkamp, maar onder het publiek wordt verzekerd, dat de Keizer bij deze gelegenheid eenige woorden tot de troepen heeft . erigt. Ik weet niet of dit zoo is, maar zelfs al ware dit het geval, dan nog hebben die woorden waarschijnlijk weinig te beteekenen. De telegraaf zou ons anders daarmede wel bekend hebben gemaakt. In regeringskringen wordt verzekerd, dat de betrekkingen tusschen het hof der Tuilerien en dat van St. James niets te wenschen overlaten. Zelfs in geval &quot;van een oorlog, zou Engeland slechts dan aan zijne striktste onzijdigheid vaarwel zeggen, indien zijne belangen regtstreeks in het spel kwamen. Ik hoop het; maar zou dit ook het geval zijn, indien Frankrijk eventueel de kusten van de Noordzee blokkeerde ? Naar men zegt is de Heer Dufaure voornemens zich bij de aanstaande verkiezingen candidaat te stellen voor Bordeaux. Het is de vraag, of indien dit plan werkelijk bestaat, de Heer Lavertugeon zich even inschikkelijk zal betoonen, als de Heer Philis te Toulon. Van den Heer Peyruc, die, gelijk men weet, in genoemde stad tot lid van het Wetgevend Ligchaam is gekozen, wordt gezegd, dat hij stottert. Dat is ongetwijfeld zeer lastig voor een redenaar, maar men zegt hier: beter een stotteraar dan een stomme!</p>
	<p>Gedurende de laatst verloopen tien dagen hadden de letterzetters en de drukkersgezellen te Marseille het werk gestaakt. Die werkstaking heeft thans opgehouden, nadat door de patroons gedeeltelijk in de eischen der werklieden was toegestemd. Gedurende den tijd, dat het werk werd gestaakt, ontvingen de ledigloopende werklieden 200 in getal, eene ondersteuning van 2 fr. per dag van de associatie.</p>
	<p>De Siècle drijft den spat met het berigt, voorkomende in den officieusen Elendard, dat het verkiezen van een regerings-candidaat in het departement van de Var tot lid van het Wetgevend Ligchaam //in het buitenland&quot; (volgens van daar ontvangen berigt) wordt beschouwd als een nieuwe waarborg voor het bewaard blijven van den vrede. Waarschijnlijk, zegt het republikeinsche orgaan, heeft de Koning van Pruisen te Kiel de tijding afgewacht, of de Heer Peyruc al dan niet was gekozen, om daarna te beslissen, wat hij tot den rector van de universiteit zou zeggen. — Het Journal des Dcbats laat zich, met opzigt tot de daling ter beurze als volgt uit: Heden was de beurs grootendeels hersteld van den schrik yan den vorigen dag. Zij had nu de verklaring van den Koning van Pruisen bedaard gelezen en in koelen bloede de strekking dier woorden overwogen. Maar de publieke opinie hier te lande, zegt het blad, en vooral de publieke opinie der beurs, is zoo ziekelijk, dat zij reeds aan oorlog gelooft, wanneer zij verneemt, dat een kolonel met lof van zijn regement heeft gesproken; in die zoo natuurlijke lofspraak zien het publiek en de beurs dadelijk een noodlottig voorteeken. Wanneer toch zullen bedaard &apos;oordeel en gezond verstand terugkomen ?</p>
</text>
