<?xml version="1.0" encoding="UTF-8"?>
<text>
	<title>BUITENLAND. Engelsche Post.</title>
	<p>LONDEN, 7 Sept. Te Manchester hebben ongeregeldheden plaats gehad, en een vrij ernstig oproer is slechts met moeite onderdrukt geworden. De beruchte Murphy was hiervan wederom de oorzaak. De overheid had hem verboden lezingen te houden, omdat zij wist dat de lersche bevolking van Manchester niet zou dulden, dat hij de R. Katholieke kerk op zijne gewone wijze aanviel en lasterde. Hierop verklaarden eenigen zijner aanhangers, dat zij Murphy als candidaat voor het Huis der Gemeenten verkozen hadden. Eene vergadering, ter gunste van die benoeming belegd, was naauwelijks begonnen, of het gevecht ving aan. De leren jaagden de vergadering uiteen met eene hagelbui van steenen. Na eenigen tijd werden Protestanten en R. Catholieken handgemeen, en messen, bajonetten, poken en ijzeren hamers werden als wapenen gebruikt. De policie trachtte vruchteloos tusschen beiden te komen, en terwijl de twee partijen met groote verbittering streden, hield Murphy, de aanstooker van al deze ongelukkige godsdiensttwisten, eene lange redevoering. Zijn motto was: » Willem, Prins van Oranje.&quot; Met dat motto voor zich zou hij in het Parlement eiechen, dat men aan de werklieden meer loon gaf, dat men de nonnenkloosters aan een streng toezigt onderwierp en dat men niet langer toestond, dat de Roomsch Catholieke priesters in een afzonderlijk seminarie werden opgeleid. Na dit verlichte programma gegeven te hebben, stelde hij voor, dat men de namen van de Koningin en van Willem Prins van Oranje met toejuiching zou ontvangen en dat men bij het hooren van den naam des Pausen zou sissen en fluiten Hieraan werd gehoor gegeven. De beminnelijke candidaatvolksvertegenwoordiger werd vervolgens op de schouders van eenige vrienden naar huis gedragen. De Oranjepartij behield de overhand, en om van de overwinning blijken te f e ven, hield zij den volgenden dag (Zondag) openlijke godsienstoefening en predicatien op de openbare straat. Met knodsen gewapend vielen de leren de Protestantsche dweepers aan en het gevecht begon op nieuw. Eene menigte menschen werd gewond en 38 belhamels werden gevangen genomen.</p>
	<p>De contributien der aristocraten en voorname burgers der aristocratische partij ten behoeve van een conservatief kiesfonds beloopen thans te zamen ongeveer £ 250,000. Lord Portman teekende voor zich in voor niet minderdan £20,000. — Charles Dickens, die door zijne voorlezingen in Amerika £ 26,000 verdiende, heeft thans een engagement aangenomen, om honderd lezingen te houden. Hij ontvangt daarvoor £ 8000.</p>
	<p>— Een gedeelte van den reuzenarbeid aan den bouw der Paciflc spoorbaan bestaat daarin, dat over eene lengte van ong. 40 mijlen in de Sierra Nevada-bergen een dak van balken wordt getimmerd, ten einde daardoor te beletten, dat de weg onder sneeuwmassa&apos;s wordt begraven. Deze balken zijn uit zware boomen vervaardigd, opdat zij den last der daarop vallende sneeuw kunnen dragen. Dag en nacht zijn 30 stoomzagerijen werkzaam, om het benoodigde hout te leveren en 2000 arbeiders voeren het naar en uit de molens. Aan weerskanten van den spoorweg verdwijnen de bosschen, om tot de overdakking (800,000 voet per mijl) aangewend te worden.</p>
</text>
