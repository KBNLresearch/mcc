<?xml version="1.0" encoding="UTF-8"?>
<text>
	<title>BUITENLAND. Engelsche Post.</title>
	<p>LONDEN, 3 Sept. Men maakt zich in sommige kringen tegenwoordig zeer ongerust over de veroveringen, welke Rusland in Oentraal-Azie maakt, en da Times zegt heden, dat het de vraag is of Engeland te strijden zal hebben met Rusland over het bezit van Indie. Zoo ja, dan zou men verder kunnen vragen, of het ten voordeele der Engelschen zou zijn, dat zij den tijd en de plaats van een dergelyken ontzaggelijken strijd zelven bepaalden, hun eigen slagveld kozen en een grooten slag sloegen, vóór dat de plannen van den vijand geheel tot rijpheid zijn gekomen. In Indie meent men algemeen (aldus wordt door sommigen beweerd) dat de dag werkelijk aanstaande is, waarop het zal blijken noodzakelijk te zijn, om aan het Russische gouvernement mede te deelen, dat indien de Russen Afghanistan aanvallen het Engelsche leger de inboorlingen tegen hunne vijanden zal bijstaan. Onder deze omstandigheden is het waarschijnliik dat de groote strijd voor het behoud van het magtige Indie&apos; indien hij noodzakelijk wordt, gestreden zal worden in. Aft-W men zou kunnen doen, is stellig het verhaasten van de cruis .Is de stand[onvermijdelijk, dan is het honderdmaal beter de Aftghanen als bondgenooten dan als viianden te hebben, en door hun land te annexeren, zou men hen stellig tot vijanden maken. Het hulp verleenen aan een onafhankelijk volk in een oorlog tegen een gemeenschappelijken vijand is gemakkelijker en beter, dan het strijd voeren in een eigen ontevreden provincie. Sinds eenigen tijd heeft de openbare meening in Engeland zich zoo bepaald verklaard tegen het houden van publieke boks-partijen, dat de politie tegenwoordig krachtdadig de sinds lang bestaande reglementen tegen deze barbaarsche vertooningen handhaaft. Gisteren werd een gevecht , om den zoogenaamden //kampioens-gordel van Engeland,&quot; verhinderd en werden de beide strijders gevangen genomen, doch tegen borgstelling ontslagen. Op drie andere plaatsen in het land geschiedde hetzelfde in de afgeloopen week.</p>
	<p>De passagiers op een sneltrein hebben bijna hetzelfde verschrikkelijke lot ondergaan van die ongelukkige passagiers, die verleden week in Wallis zijn omgekomen. Toen de sneltrein naar Schotland het station Huntingdon voorbij was gestoomd, werd de aandacht van den machinist gelukkig getrokken door het gillen der passagiers. Een goederenwagen, in het midden van den trein, was in brand geraakt en de vlammen spreidden zich naar beide zijden uit. Juist bij tijds werden de passagiers gered. Dit voorval toont weder de groote noodzakelijkheid aan van eene regtstreeksche gemeenschap tusschen de passagiers, den hoold-conducteur en den machinist.</p>
	<p>In het Thames-district, in Nieuw-Zeeland, heeft men een goudveld ontdekt, hetwelk het rijkste schijnt te zijn van geheel Australië. Honderden stroomen er dagelijks heen.</p>
	<p>Men is er heden niet in kunnen slagen het to Woolwich gebouwde ijzeren dok, voor Bermu la bestemd, te water te brengen; welke pogingen men ook aanwendde, het gevaarte was niet te bewegen; heden zal men de poging hervatten. — Het gezantschap van den Keizer van China, hetwelk te Washington een verdrag met de Vereenigde Staten heeft gesloten, zal eerstdaags uit New-York in Engeland komen om aan het Britsche gouvernement, gelijk aan de andere mogendheden van Europa, een verdrag van dezelfde strekking voor te slaan. De Times toetst thans het te Washington gesloten verdrag en is zeer ontevreden, niet zoo zeer wegens hetgeen daarin te lezen staat, als wel wegens de strekking, welke hij er in meent te zien. Die strekking zou zijn het Chinesche gouvernement in staat te stellen, om in zijn rijk de toeneming van handel en invloed der buitenlanders, bepaaldelijk het aanleggen van spoorweg- en telegraaphlijnen door buitenlanders, te kunnen tegenhouden en om in zake van handel en openbare werken aan de Noord- Amerikanen voordcelen in zijn rijk te kunnen geven boven andere buitenlanders. De Times ontraadt dan ook aan Engeland het aannemen van zoodanige verdragsbepalingen.</p>
</text>
