<?xml version="1.0" encoding="UTF-8"?>
<text>
	<title>Nederlandsche Kolonien. BATAVIA, 8 Augustus. OVERLAND-MAIL via MARSEILLE.</title>
	<p>(Vervolg.) . Nadat in de Javasche Courant van 10 Julij was afgekondigd , dat de afdeeling voor de klassieke studiën aan het gymnasium Willem lil alhier met 10 Julij 1868 had opgehouden te bestaan, is in die van 31 Julij het verslag van Curatoren dier inrigting over het schooljaar 1866—1867 verschenen. Dat jaar wordt door curatoren als eene periode van overgang aangeduid, voor zoover het gymnasium gedurende genoemd tijdsverloop hervormd is in eene hoogere burgerschool met vijfjarigen cursus en in eene inrigting voor de Indische taal-, land- en volkenkunde. Sedert het aan den gepensioneerden kolonel van Swieten verleend eervol ontslag, staat aan het hoofd der inrigting Dr. N. J. Hoorweg, voorheen eerste docent in de wis- en natuurkunde, van wien curatoren getuigen, dat hij //een even uitmuntend directeur belooft te zijn, als hij jaren lang een voortreffelijk docent geweest is.&quot; Het docerend personeel heeft zich, niettegenstaande door herhaalde ongesteldheid van enkele leden de taak van sommigen nu en dan zeer zwaar was, met onverdroten ijver en onverflaauwde opgewektheid van zijne verpligtingeh gekweten. Bij het begin yan den cursus bedroeg (met inbegrip van 9 hieuw bijgekomenen) het aantal leerlingen 66, waarvan 57 internes en 9 externes. Door het bijkomen van 30 en het vertrek van 15 leerlingen, sloot het schooljaar met 81 leerlingen, waar van 69 internes en 12 externes. Het gedrag der leerlingen was gedurende het eerste gedeelte van den cursus niet onberispelijk; doch op grond van krachtige maatregelen, in den loop des jaars genomen, mag men hopen, dat ongeregeldheden gelijk die, welke hebben plaats gehad, voortaan tot de geschiedenis zullen behooren. Zeer voldoende was in het afgeloopen schooljaar de gezondheidstoestand. Het overgangs-examen, gehouden van 29 Julij tot 10 Augustus 1867, leverde het bewijs, dat de leerlingen in bijna alle vakken goede vorderingen gemaakt hadden. Ook net publiek examen, op 12 en 13 Augustus heeft bij ieder, die aan zoodanig onderzoek geene te hooge eischen stelt, een goeden indruk achtergelaten. Tegenover eene uitgaaf van f 105,020 stond eene som van f 35,705 aan inkomsten.</p>
	<p>— Op 10 Julij had in een onbekend hoekje van het gouvernement Painan Sumatra een tafereel plaats, hetwelk verdient aan het licht te worden gebragt. De Maleische vrouw Si Katjang van de kampong Loeboek Sariek, Negorij Loempo, district Painan, begaf zich op dien dag, omstreeks 2.ure in den namiddag, naar de rivier om er met hare drie kinderen, waarvan een van 9, een van 4 en een van 3 jaren oud, te baden. Nadat zij hare kinderen gebaad en weder op den hoogen oever had gebragt, ging ook zij een bad nemen. Niet bedacht op eenig gevaar, gingzij als naar gewoonte, opeenediepte van ter naauwer nood één Ned. el duiken; naauwelijks nad zij voor de tweede maal gedoken, of plotseling kwamen er uit het diepere gedeelte der rivier, bovenstrooms, twee groote krokodillen achter haar aan; een der monsters pakte haar bij het hoofd, drukte haar, door plotseling op haren mg te gaan staan, geheel onder water en voerde haar stroomafwaarts. Het oudste kind dit ziende begon verschrikkelijk te gillen, ten gevolge waarvan een paar vrouwen en een oude man kwamen opdagen, om naar dat gegil onderzoek te doen. Een maleijer, met name Si Padang Korong, had ook dat gegil en vervolgens het misbaar, hetwelk eenige vrouwen maakten gehoord. Vermoedende dat er iets buitengewoons was voergevallen, liep hij in aller ijl naar den rivier-oever en vernam toen hetgeen was voorgevallen. Juist terwijl hij op den oever stond en zijn blik op de rivier wierp, zag hij op circa 50 ellen van de piaats waar het ongeval was voorgevallen, de twee krokodillen even met de ruggen boven water komen, terwijl ook de beenen der ongelukkige vrouw voor een oogenblik zigtbaar werden. Si Padang Korong, bemerkende, dat er geen tijd te verliezen was, sprong fluks, gewapend met een stuk bamboe, hetwelk hij daar vond, in de rivier en haalde na groote inspanning al spoedig de twee monsters in. Nadat hij de grootste der twee, die de vrouw beet had, terzijde was gekomen, ontdekte hij hare linkerhand. Hij greep er naar, hield haar met zijne linkerhand stevig vast en beukte met zijn regter, terwijl hij lijf aan lijf met den krokodil den stroom afdreef, aanhoudend op diens kop en ligchaam. De tweede krokodil zwom nu eens achter hem, en dan weder naast zijnen makker, en scheen dien moedigen Maleijer niet te durven aanvallen. In dien toestand dreef&apos; dat viertal den stroom af, tot zij, aan eene bogt der rivier komende, op een daarover dwars omgevallen zwaren boomstam stuiten. Voor een oogenblik belemmerd om door te gaan, trachtte de grootste krokodil, die zijne prooi maar niet wilde loslaten , een zet te nemen en onder den stam door te gaan, langs welken weg de ander hem was voorgegaan. Si Padang Korong, vast besloten hebbende om of het lijk nog te redden of er zelf bij om te komen, merkte in tijds» de door het monster te nemen wending,; spande voor een oogenblik al zijne krachten in en gaf het ondier zulk een fermen stoot, dat het omkantelend het lijk losliet. De man der ongelukkige vrouw had intusschen kennis gekregen van het. gebeurde en liep in allerijl naar de rivier, sprong er in en zwom al huilende en jammerende Si Padang Korong na. Hij kwam dan ook op het regte oogenblik by dezen aan, want ware Si Padang Korong nog een oogenblik zonder hulp geweest, dan hadden de verwoede monsters een tweeden aanval ondernomen en Si Padang Korong ware mede een kind van de rekening geworden. Na nog hevig met den vrij snellen stroom te hebben geworsteld, bragten beide mannen het lijk in deerlijk gehavenden toestand aan wal. Si Padang Korong kwam uit dien strijd met slechts eene kleine wond aan den buik, welke wond hem werd toefebragt door een der nagels van den krokodil, op het oogenlik dat deze omkantelde. (Sum. Ct.)</p>
</text>
