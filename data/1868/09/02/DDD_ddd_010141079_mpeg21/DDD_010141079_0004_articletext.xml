<?xml version="1.0" encoding="UTF-8"?>
<text>
	<title>Fransche Post. PARIJS, Zondag 30 Augustus.</title>
	<p>Het Joarnal des Bdbats maakt de opmerking, dat onder Frankrijks tegenwoordige constitutie alleen de Souverein kan bepalen of het land oorlog zal voeren of vrede houden : dat, de ministers dienaangaande niets meer weten dan de Keizer noodig acht hun mede te deelen, en dat alzoo weinig staat is te maken op de vredelievende ol oorlogzuchtige geruchten, welke door een ot ander dagblad worden medegedeeld.</p>
	<p>— Volgens een door de Presse medegedeeld en door den ConstitutUmnei overgenomen berigt, zijn door het ministerie van oorlog twee duizend zoogenaamde mitrailleuses besteld. Daarvan zijn reeds eenige honderden gereed, en de andere zullen waarschijnlijk voor het einde dezes jaars worden geleverd. Het voornemen bestaat, om een dergelijk wapentuig te geven aan elke compagnie..van de infanterie. — In het vonnis, waarbij de Heer Rochefort, redacteur van de Lailerite, verleden Vrijdag door de correctionele regtbank bij verstek is veroordeeld tot 13 maarden gevangenisstraf en 10.000 fr. geldboete, wordt betoogd, dat de aangehaalde dagblad-artikelen niet den vorm hebben van eene toetsing van regeringsdaden. zoo als dit de taak van een dagbladschrijver behoort te zijn, maar dat zij strekken tot beleediging des Keizers, tot het verwekken van haat en minachting jegens de regering en tot het hoonen van eene in Frankrijk erkende godsdienst. De veroordeeling wegens hoon der godsdienst aangedaan, is geschied naar aanleiding van een artikel over de benoeming van den aartsbisschop van Parijs, mgr. Darboy, tot groot-officier van het Legioen van Eer, ter gelegenheid van den Napoleonsdag. Ten gevolge van de verschillende vonnissen, welke de Heer Rochefort thans ten zijnen laste heeft, is hij veroordeeld tot ruim 20,000 frs. geldboete en bijna 21/2 jaren gevangenisstraf. De drukker van de Lanterne is veroordeeld tot eene gevangenisstraf van twee maanden en eene geldboete van 2000 fis.</p>
	<p>— De stierengevechten te Havre zijn mislukt; niettegenstaande de prijzen der plaatsen van 10 fr. op 2 50 fr. (eerste rang) waren &apos;verlaagd, wordt het cirque zeer slecht bezocht. Naar men verzekert, zal de geheele diergaarde eerstdaags weder naar Spanje verhuizen. — De oudste der Portugesche geneesheeren is te Vizeu overleden in den ouderdom van 110 jaren. — In Algerie is dezer dagen van regeringswege medegedeeld, dat de geruchten nopens de benoeming van eenen nieuwen gouverneur-generaal der kolonie ongegrond zijn, en dat de Keizer niet voornemens is de inrigting van het bestuur van Algerie te veranderen. — Uit Cagliari wordt gemeld, dat aldaar de gouvernements-fabriek van mijnbuskruid in de lucht is gesprongen, waarbij verscheidene personen, o. a. de majoor der artillerie, die aan het hoofd der fabriek stond, het leven hebben verloren. De oorzaak van dit ongeluk is nog onbekend. — De Patrie bevat berigten uit Canea, volgens welke reeds 600 uitgeweken huisgezinnen op Candia waren teruggekeerd. Nog aanhoudend kwamen uitgewekenen aldaar aan en werd het aantal huisgezinnen van Candioten, die zich in Griekenland bevonden (meestal buiten staat om de kosten der terugreis te betalen), op 400 geschat. Men was er op bedacht, om voor hen eene geschikte gelegenheid te vinden, ten einde kosteloos naar Candia terug te keeren. — Volgens berigten uit Port-au-Prince van 8 Augustus werd de toestand van Salnave met den dag hagchelijker. Ten einde aan geld te komen, had de dictator eene belasting , of liever eene soort van brandschatting, aan de meest gegoede ingezetenen opgelegd; tien hunner hadden ieder 50,000, andere 25,000 en nog andere 15,000 fr. moeten opbrengen. De minister van financiën der Haïtiaansche republiek , de Heer Lespinasse, had zijn ontslag ingediend en was vervangen door een der generaals van den president, die de bovenvermelde belasting had uitgeschreven.</p>
</text>
