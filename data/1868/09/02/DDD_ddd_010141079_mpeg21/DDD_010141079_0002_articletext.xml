<?xml version="1.0" encoding="UTF-8"?>
<text>
	<title>BUITENLAND. Engelsche Post.</title>
	<p>LONDEN, 30 Aug. Men denkt er in Engeland ernstig over, om eene academie voor vrouwen op te rigten. Een telkens frooter aantal meisjes verlangt naar veelzijdige ontwikeling, naar beter en degelijker onderwijs. Het openstellen van dezelfde academies voor mannen en vrouwen beiden, biedt _ onoverkomelijke bezwaren aan, en daarom is eene inrigting van hooger onderwijs, uitsluitend voor vrouwen, eene zpo gewenschte zaak. In niets treedt het dringende dezer behoefte zoo duidelijk in het licht als bij het onderwijs in geneeskunde en ontleedkunde, en echter zullen weinigen ontkennen, dat de vrouw geschikt is om zich te wijden aan heelkunde of aan het onderwijs van kinderen. De voorstanders dezer nieuwe academie hebben reeds ongeveer £ 30,000 bijeengebragt tot hare oprigting. Aangaande de te volgen methode van onderwijs is men het echter nog volstrekt niet eens. Sommigen willen Cambridge als voorbeeld aannemen, en dezelfde examina afnemen, doch anderen wenschen de studiën van de dames-universiteit eene geheel andere rigting te goven en Latijn en Grieksch te weren. Welk plan men volgen zal, kan slechts de tijd leeren, doch het is een eervol en verblijdend feit, dat men in Engeland, waar de vrijheid van oudsher inheemsch geweest is, de handen moedig ineenslaat om als proefneming aan de vrouwen het verkrijgen van kundigheden gemakkelijk te maken, terwijl geleerden en wijsgeeren het plan trachten te verwezenlijken door het maken van een verstandig programma. In Macmillan&apos;s Magazine zet de _ Heer Llewelyn Davies de plannen van de nieuwe academie zeer helder uiteen en weinig onbevooroordeelden zullen zonder levendige sympathie zijne pleitrede lezen. Het internationale congres van werklieden zal dit jaar gedurende deze maand te Brussel bijeenkomen. De Britsche arbeiders zenden velen uit hun midden naar dit Congres. De volgende punten zullen besproken worden; — 1&quot;. vermindering der dagelijksche werkuren; 2°. de invloed van het gebruik van werktuigen door kapitalisten; 3°. privaat eigendommen ; 4°. de opvoeding der arbeidende klasse; s°. het oprigten van Crediet-maatschappijen met liet oog om de &quot;emancipatie&quot; van de arbeidende klasse te bevorderen; 6°. de klagten der werklieden over de kapitalisten en groote industriëlen, enz.</p>
	<p>De vermindering der dagelijksche werkuren wordt door den Britschen werkman zeer begeerd en de reden daarvoor werd onlangs door een werkman in een der dagbladen gegeven. Dronkenschap achtte hij een van de grootste kankers aan het welvaren en aan den vooruitgang der lagere standen. Deze onmatigheid schreef hij grootendeels toe aan de bezigheid van hen, die zich te buiten gingen. Sommige bezigheden zijn zoo eentoonig en ontzenuwen het ligchaam dermate. dat de behoefte aan opwinding o_wedé£»t.aa];; _ yjl. Tij-t ontbreekt meestal voor gezonde athleiiscae spelen en uitspanningen en dit geeft velen de jeneverflesch voor het eerst in handen. Indien men den werkenden stand tijd en middelen gaf voor uitspanning in de open lucht, zou de grootste oorzaak van dronkenschap zijn weggenomen. In hoeverre de werklieden kans hebben, om deze en andere wenschen door associatien en internationale genootschappen te verkrijgen, is moegelijk te zeggen. Rijke goudvelden zijn ontdekt in het noorden van China bij Chefoo. Groote hoeveelheden gouds zijn een paar duim onder de oppervlakte der aarde gevonden, en hoe dieper men kwam, hoe overvloediger en zwaarder de goudaderen bleken te zijn.</p>
	<p>De goudvelden waren sinds lang bekend, doch de overheden hadden het noodig geoordeeld, ten einde den vrede te bewaren in het district, het graven te verbieden. Doch zelfs de Chinezen beginnen zich te emanciperen. Eenige duizenden hunner, die lang in Californie gewerkt hebben, stroomen naar deze goudvelden^ heen, en zij hebben openlijk aan de overheid gemeld, dat zij voornemens waren, om zich bij de opstandelingen te voegen, indien men hen bemoeijelijkte of last veroorzaakte.</p>
	<p>In Londen twisten de yigilanten-koetsiers en de spoorwegdirectien, doch het publiek ondervindt het nadeel. De directien laten alleen een beperkt aantal huw-rijtuigen op hun terrein toe. De koetsiers betalen eene zekere entree en zijn gehouden altijd bij de aankomst van treinen tegenwoordig te zijn, nooit een enkelen passagier te weigeren en hunne rijtuigen in goeden staat te houden. De niet bevoorregte koetsiers wenschen, dat men alle koetsiers zonder eenig onderscheid toelate. Acht duizend hunner hebben eene vergadering gehouden in de Agricultural Hall, en hebben besloten, dat, indien de spoorweg-directien hun dit verzoek niet toestaan, een strike aan te vangen, dat wil zeggen, dat zij allen te gelijk hun werk zullen staken, en dus hunne paarden voor eenigen tijd eene welligt niet onverdiende vacantie geven. Lord Mayo, de secretaris van lerland, heeft de benoeming tot gouverneur-generaal van Britsch-Indie aangenomen. Men blijft deze benoeming eene grooten misslag van Disraeli vinden en de verschillende liberale organen waarschuwen hunne tegenpartij nu reeds, dat het eerste werk van het liberale ministerie, dat welligt in Januarij zal optreden, behoort te zijn lord Mayo terug te roepen.</p>
</text>
