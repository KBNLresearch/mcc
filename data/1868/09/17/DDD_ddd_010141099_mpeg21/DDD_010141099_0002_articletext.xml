<?xml version="1.0" encoding="UTF-8"?>
<text>
	<title>BUITENLAND. Engelsche Post.</title>
	<p>LONDEN, 14 Sept. Dc Times is in staat gesteld om mede te deelen, dat de eindelooze Alabama-kwestie uit den weg zal worden geruimd. De Heer Eeverdy Johnson, de nieuwe Amerikaansehe gezant, heeft volmagt om het geschil tusschen Engeland en de Vereenigde Staten bij te leggen, zonder de vroeger dienaangaande gevoerde discussien wederom op te rakelen. In andere woorden, de geheele zaak zal als een misverstand tusschen twee bevriende natiën worden uit den weg geruimd, zonder dat men treedt in abstracte regtskwestien, welke toch nimmer bevredigen, zoo lang al de natiën der beschaafde wereld niet een algemeen volkenregt aannemen, hetwelk de wederzijdsche regten en verpligtingen van de natiën onderling, met juistheid omschrijft. De Times zou het even kinderachtig als noodeloos achten, om de waarheid in deze te verzwijgen. De Alabamakwestie heeft nooit eenige moeijelijkheid opgeleverd, welke niet gemakkelijk had kunnen worden weggenomen, indien Amerika dit had gewild. Het eigenlijke geschil tusschen de twee stamverwante volken was geene kwestie van schadevergoeding, maar van toorn en verontwaardiging wegens miskenning en beleediging. Indien Engelands handelwijze gedurende den grooten burgeroorlog in de oogen van het Amerikaansehe volk edel ware geweest, zouden de eischen om schadevergoeding nooit zijn ingediend, of onraiddelijk zijn geschikt, been staatsman iv de Vereenigde Staten &apos;heeft ooit geloofd, dat de Alabama werkelijk door Britsche medewerking en toegevendheid in staat was gesteld zijne rooftogten te beginnen. De onvolmaaktheid van het volkenregt en van de maritieme wetten maakte het zelfs zeer twijfelachtig, of Engeland wel ooit aansprakelijk zou kunnen worden gesteld voor een te slecht toezigt op de schepen, welke zijne havens binnen kwamen en verlieten. In geen geval was dit echter ooit eene kwestie, welke twee gouvernementen tegen elkander in het harnas zou jagen. Maar het gebrek van sympathie, hetwelk Engeland betoonde in den grooten strijd en het dreigende gevaar in hare oude kolonie, had de Amerikanen vertoornd. Deze verontwaardiging was natuurlijk, maar Engeland heeft sinds amende honorable gedaan, en het was meer dan tijd, dat dit geschil werd bijgelegd. Duizend werklieden zijn te gelijkertijd in de rijksdokken van Woolwich en in het koninklijk arsenaal ontslagen, en bij de ellende welke dit veroorzaakt, toonen de Engelsche dagbladen te regt aan, dat dit een der ongelukkige gevolgen van de oorlog-toebereidselèn is, waardoor groote wisseling in cle vraag naar arbeid ontstaat. De voorspoed van een volk eisclit eene gestadige vraag naar arbeid. De ellende, welke het geheele oostelijke geleelte van Londen ondervindt, is werkelijk onbeschrijfelijk. De invloed welke de twisten tusschen koningen en volken hebben, werkt niet alleen nadat de oorlog is uitgebarsten, maar maakt vóór dien tijd reeds ontelbare huisgezinnen diep ongelukkig. Het slagveld is over het algemeen nog de minst treurige zijde van den oorlog. De Heer Maguire, de vertegenwoordiger van Cork in het Parlement, is door de lersche R. Catholieken, die overal in Engeland zijn verspreid, gevraagd, welke gedragslijn zij behoorden te volgen bij de aanstaande verkiezingen. Hij heeft deze vraag beantwoord in een open brief aan de kiezers van Bradford; hij raadt daarin al zijne geloofsgenooten aan, om plaats te nemen iv de liberale gelederen en eiken wettigen invloed uit te oefenen, ten einde de overwinning te verzekeren aan de partij, welke de staatkunde van den Heer Gladstone volgt. In dezen staatsman toch zijn de deugden zoo van den practischen als van den bespiegelenden staatsman vereenigd en zijn motto : n Verzoening door regtvaardigheid&quot; behoort door allen te worden aangenomen,</p>
	<p>— Naar men zegt is de Prins van Wallis voornemens een togt te doen naar Afrika, vermoedelijk naar Egypte en mr zonderheid tot een bezoek aan de watervallen van den Nijl. — De Economist maakt de opmerking, dat de rekeningcourant van het gouvernement bij de bank tegenwoordig ver beneden het gewone bedrag is en verwacht omstreeks den tjjd der dividenden eene kleine rijzing van het disconto.</p>
</text>
