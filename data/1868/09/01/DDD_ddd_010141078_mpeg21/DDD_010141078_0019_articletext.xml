<?xml version="1.0" encoding="UTF-8"?>
<text>
	<title>VERVOLG DER NIEUWSTIJDINGEN. AMSTERDAM, Maandag 31 Augustus.</title>
	<p>Heden had bij de arrond.-regtbank alhier de plegtige installatie plaats &apos;van den Heer Mr. H. J. Kist, als substituut officier van justitie. Bij die plegtigheid werd het woord geroerd door de Edel-Achtbaren Heeren Jhr. Mr. A. Dedel, voorzitter, en Mr. A. Bijleveld (laatstgenoemde bij afwezigheid van den Edel-Achtb. Heer Mr. H. A. Hartogh), welke toespraken door den Heer Kist werden beantwoord, die zich daarbij in de welwillendheid van regtbank, parket en griffie aanbeval.</p>
	<p>Op het raadhuis alhier werd op heden, bij enkele inschrijving, publiek aanbesteed: Het bouwen van eene openbare armenschool, met locaal voor de gymnastiek, in de Koestraat, N°. 213. Minste inschrijver de Heer G. G. van Kleeft; voor ƒ 19,686.</p>
	<p>Op Vrijdag 4 September zullen ter gelegenheid van den verjaardag vau Z. K. H. de Prins van Oranje, opperbevelhebber der in het kamp bij Milligen vereenigde troepen, feestelijkheden plaats hebben. Z. M. de Koning, die Woensdag 2 September vau zijne buitenlandsche reis wordt terug verwacht, zal kort na zijne terugkomst het kamp bezoeken.</p>
	<p>ARNHEM, 31 Aug. Ofschoon er gisteren geen goedkoope trein liep bevonden er zich toch vele vreemdelingen in de stad. Op de tentoonstelling hoorde men allerwege de eigenaardige plet-Geldersche en Overijsselscho tonlvallon In ieder geval voeren de Staats-spoortreinen veel meer bezoekers aan dan de Run-spoorweg, zoodat liet publiek thans van ander gehalte is dan dit voor het meerendeel bii de tentoonstelling van 1852 het geval was, toen men het meest Noord- en Zuid-Hollanders ontmoette. Het concert in het park was weder zeer druk bezocht en het vuurwerk, ¦waarmede het besloten werd, had duizenden toeschouwers in de nabijheid gelokt. Het was eigenlijk ook tijd geworden, dat de feestcommissie weder iets buitengewoons deed. Tot laat in den nacht duurde het bal. Ook op de kermis heerschte veel drukte. De voornaamste spellen zijn thans geplaatst op en bij het Willemsplein, nabij het spoorwegstation terwijl de kramen zich op de Groote Markt bevinden en op een ander plein binnen de stad eenige draaimolens een oorverdoovend geweld maken.</p>
</text>
