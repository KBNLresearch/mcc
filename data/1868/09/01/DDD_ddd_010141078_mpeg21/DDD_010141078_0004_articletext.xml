<?xml version="1.0" encoding="UTF-8"?>
<text>
	<title>Duitsche Post.</title>
	<p>WEENEN, 29 Aug. Volgens een gerucht zullen de Keizer en de Keizerin in September Galicie bezoeken. Bij Lemberg zal eene groote wapenschouwing gehouden worden, welke ook door den aartshertog Albrecht zal worden bijgewoond. — De Keizer zal Dingsdag aanstaande het leggen van den sluitsteen van bet Kunstenaarshuis bijwonen en de tentoonstelling van landbouw bezoeken. Des avonds begeeft hij zich naar Ischl en den 7den September naar Beijeren. Den 9den September komt hij met de Keizerin naar Weenen terug. — Bij het gastmaal door de leden van den Neder-Oostenrijkschen Landdag gehouden heeft de rijkskanselier, baron v. Beust, een toast uitgebragt op de naauwgezette toepassing der bepalingen van de grondwet en deed uitkomen, dat wantrouwen in dit opzigt niet geregtvaardigd is. — Uit Praag wordt gemeld, dat het tusschen de burgerlijke regtbank aldaar en de Leitmeritzer bisschoppelijke huwelijks-regtbank tot een conflict is gekomen, wegens de uitlevering van acten in regtszaken, betreffende huwelijken. Eene commissie der regtbank heeft zich naar Leitmeritz begeven, om alle acten categorisch op te eischen. De burferlijke regtbank heeft een gelijksoortig geschil met de rager geestelijke regtbank in huwelijkszaken. — Uit Gratz wordt gemeld, dat de Slavonen, met hunne leiders Hermann en Dr. Razlag, thans voltallig op den Landdag zijn verschenen. De prinspisschoppen zijn nog afwezig. — Naar luid van een berigt uit Athene van 22 dezer, staat daar weder eene ministeriele crisis voor de deur, aangezien het kabinet niet meer door de meerderheid der Kamer van Afgevaardigden ondersteund wordt.</p>
	<p>BERLIJN, 30 Aug. (des Ochtends). De Koning zal 20 Sept. reeds van het kasteel Glucks burg en de Elve-hertogdommen alhier terugkeeren, daar Keizer Alexander eenige dagen later op de terugreis naar Petersburg hier zal aankomen. Den 28sten begeeft de Koning zich naar Baden-Baden, om den geboortedag zijner gemalin daar te vieren, en zal in die badplaats alsdan geruimen tijd vertoeven. De Kroonprins zal ook dit jaar zijn geboortefeest te Baden-Baden vieren en daarna met gemalin en kinderen naar Engeland vertrekken. De Kroonprinses is voornemens op het eiland Wight de zeebaden te gebruiken. — De Nordd. Allgemeine Zeitung, de vele berigten wederleggende, die in omloop waren nopens de arrestatie van Fransche officieren, die bezig waren strategische punten van Duitschland op te nemen en schetsen daarvan te maken, erkent, dat gedurende dezen zomer vele Fransche officieren Duitschland hebben bezocht en dat hunne papieren allen in orde waren. Die Zeitung voegt er bij, dat, daar het dikwijls gebeurde, dat deze officieren een valschen naam en een valsch beroep in het register der hotels opteekeuden, de autoriteiten het noodig hebben geacht om ten hunnen aanzien te bevelen, dat zij hunne identiteit hebben te bewijzen. Geen hunner is evenwel gearresteerd. — De Rijksdags-afgevaardigden Schweitzer en Fritzsche hebben, ter bespreking en inrigting van al hetgeen met het staken van den arbeid door werklieden in verband staat, tegen 27 Sept, een algemeen Duitsch werkliedencongres bijeengeroepen. — Naar men verneemt zal de bekende reiziger in Afrika Gerhard Rohlffs, benoemd worden tot Noordduitschen bondsconsul in het Oosten, waarschijnlijk te Jeruzalem. — Volgens de officiële Berl. Ztg. zal de Konin&lt;* van Denemarken zich niet van Petersburg naar Stockholm, maar regtstreeks naar Kopenhagen begeven, — De Keizer van Rusland, wordt in de volgende maand te \\ arschau jver wacht, waar hij 14 dagen zal vertoeven; hij zal nog verscheidene andere steden van het koningrijk Polen bezoeken. Na afloop der manoeuvres zullen de troepen, welke allo van achterlaadgeweren worden voorzien, die uit Petersburg derwaarts worden gezonden, te Kalisch een kamp betrekken.</p>
	<p>FRANKFORT, 30 Aug. (Part. Corr.) De Keizl. Russische familie heeft bij haar vertrek uit Kissingen, behalve een groot aantal ridderorden, eene menigte gouden snnifdoozen, ringen met diamanten en horologien &quot;geschonken. De waarde dezer voorwerpen wordt op 100,000 guldens geschat. Aanzienlijke sommen zijn aan het muziekcorps en de gendarmerie geschonken ; ook de armen en het hospitaal werden met verscheidene duizende guldens begiftigd. De Koning van Beijeren heeft van zijne zijde aan het gevolg des Keizers niet minder dan 42 ridderorden geschonken. De Suddeutsche Presse, welke sedert eenigen tijd te Munchen het licht ziet en het officieuse orgaan van Prins Hohenlohe is, zal eerlang niet meer verschijnen. Het blad, dat in de Duitsche kwestie eene meer dan laauwe houding aan den dag legde en geen acht sloeg op de groot-Duitsche gezindheid der Beijersche natie, kan geen invloed uitoefenen op de openbare meening. Naar men zegt bestaat het voornemen tot oprigting van een Beijerschen Slaats-Anzeiger. Ten gevolge van het uitbarsten van de veepest in het koningrijk Italië en wel in de provincie Udine, is in de Zuid-Duitsche staten het vervoer van rundvee, schapen en geiten, in levenden of dooden staat, alsmede van al wat daarvan afkomstig is, benevens van hooi en stroo, zelfs als middel van verpakking, uit de provincie Udine naar of door Zuid-Duitschland verboden.</p>
	<p>Volgens berigt uit Snsa, zullen zes weken noodig zijn om de gewone communicatie over den Mont Cenis, welke onlangs door een onweder zeer beschadigd werd, weder in bruikbaren toestand te brengen. Eergisteren was het standbeeld van Göthe en de stad-allée alhier, als zijnde de geboortedag van den Duitschen dichtervorst, den grootsten zoon der voormalige vrije rijksstad Frankfort, meer dan gewoonlijk met de fraaiste bloemkransen en guirlandes versierd. Voor het huis, waarin Göthe is geboren, thans eigendom van de wetenschappelijke vereeniging Freies Deutsches Hochstift wapperde eene groote zwartrood gouden vlag. In den stads schouwburg werd ter eere van den dag het drama van Göthe: Götz von BerUchingen opgevoerd en de Egmont ouverture van Beethoven ten gehoore gebragt.</p>
</text>
