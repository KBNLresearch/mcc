<?xml version="1.0" encoding="UTF-8"?>
<text>
	<title>Fransche Post. PARIJS, Zaturdag 29 Augustus.</title>
	<p>Allerlei zonderlinge geruchten blijven te Parijs in omloop. Zoo wordt beweerd, dat zich eene partij heeft gevormd, welke er bq den Keizer op aandringt, om te abdiceren en reeds nu den Kroonprins tot zijnen opvolger en de Keizerin tot regentes te benoemen. Zij grondt zich daarop, dat de troonverwisseling op deze wijze gemakkelijker zou zijn dan anders, en uit aanmerking van den zwakken gezondheidstoestand des Keizers, hoopt zij dezen tot haar plan over te halen. (?) Volgens een ander gerucht zou het ministerie van staat worden opgeheven, de Heer Rouher worden benoemd tot minister van financiën en deze tevens voorzitter worden van den ministerraad. De minister van binnenl. zaken, de Heer Pinard, zou worden vervangen door den Heer Ernest Leroy, prefect van Rouaan. In hoever deze en andere dergelijke geruchten vertrouwen verdienen, is voor alsnog moeijelijk te zeggen. — Men houdt zich druk bezig met de vleijende ontvangst welke hier te beurt valt aan den Hertog en de Hertogin van Girgenti, die heden avond te Parijs zijn aangekomen en aan het Spaansche gezantschapshotel zijn afgestapt. De salonwaggon des Keizers en vier rijtuigen der eerste klasse voor de officieren en het verdere gevolg der hooge bezoekers vormden den specialen trein, waarmede de reizigers van Straatsburg zijn afgehaald. De prefect, de maarschalk Bazaine en de generaal, commandant der divisie, waren aan het station, om het echtpaar te ontvangen. Morgen zullen de Hertog en de Hertogin te Fontainebleau worden ontvangen. waar zij acht dagen zullen vertoeven. Dit bezoek heeft op nieuw voedsel gegeven aan het gerucht omtrent eene aanstaande zamenkomst tusschen den Keizer en de Koningin van Spanje. Sommigen willen verband zien tusschen de ontvangst ten hove van den schoonzoon en de dochter van Koningin lsabella en de gebeurtenissen in Spanje. — De Heer Philis, van wiens candidatunr te Toulon voor het Wetgevend Ligchaam reeds voor eenigen tijd sprake was, heeft eene circulaire aan de kiezers aldaar gezonden, waarin hn zich candidaat stelt, zoodat het gerucht, als zou hij wijken voor den Heer Dufaure, op wien de liberale oppositie alsdan hare stemmen zou uitbrengen, ongegrond is. — Van den Figaro zijn gisteren 4000 exemplaren meer verkocht dan gewoonlijk. De directie zegt, dat dit een gevolg is van het verbod der politie, om het blad op straat te verkoopen. — De steenhouwers van Nantes hebben den arbeid gestaakt. Wegens de duurte der levensmiddelen verlangen zij 40, in plaats van 35 centimes belooning per uurarbeids. — Het berigt van den val van Humaïta heeft te Parijs algemeen verrast; men had nimmer gedacht, dat dit den Brazilianen en hunnen bondgenooten zou gelukken. De oorlog zal thans spoedig geëindigd zijn. Naar men hier van eene gewoonlijk goed onderrigte zyde verneemt, zijn de Brazilianen niet voornemens eene schadeloosstelling in grondgebied te eischen. Wel verlangen zij de afzetting van Lopez, het slechten der vestingen van Paraguay en de vrijheid der scheepvaart.</p>
</text>
