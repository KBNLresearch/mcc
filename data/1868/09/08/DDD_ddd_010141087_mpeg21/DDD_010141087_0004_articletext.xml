<?xml version="1.0" encoding="UTF-8"?>
<text>
	<title>Fransche Post. PARIJS, Zaturdag 5 September.</title>
	<p>•aan het departement van oorlog wordt verzekerd, dat de bekende woorden: «vrede en oorlog hangen thans geheel van ons af,&quot; door den maarschalk Niel niet zijn uitgesproken bij de opening van dea _1.-wm_i._- en raad vanToulouse, maar dat hem die woorden zijn ontsnapt op een feestmaal bij den prefect, toen de Champagne de tongen had losgemaakt.</p>
	<p>— De Pauselijke nuntius, Mgr. Chigi, heeft eergisteren aan den Heer de Moustier eene zeer uitvoerige nota overhandigd van den kardinaal Antonelli over den toestand in de Pauselijke staten, over het drijven der revolutionaire partijen in Italië en over de onmogelijkheid om de Fransche bezetting uit Rome terug te roepen. — Het gerucht was in omloop gebragt, dat het 15de N°. der Lanterne te Parijs zou verschijnen en dien ten gevolge werd heden ochtend de drukkerij van den Heer Gaillet, waar de politie onderstelde, dat zich het handschrift bevond , door agenten bestormd. Het was echter slechts een loos gerucht, want men heeft niets gevonden. De Heer Rochefort heeft te Parijs geen drukker kunnen vinden en diensvolgens heeft het Isde N°. van zijn weekblad te Brussel het licht gezien. — De Perseveranza en de Movimenlo maken gewag van een genootschap, hetwelk te Livorno is opgerigt, onder den titel: //Vendetta van Mentana.&quot; Dit genootschap stelt zich ten doel de verbroedering van alle Italiaansche steden, tot bereiking van Italie&apos;s volledige eenheid en vrijheid. In elke stad van het rijk zal een comité van dit genootschap worden opgerigt. — De buitengewone zitting der Portugesche Cortes is den 26sten Augustus gesloten. Het wetsontwerp op den verkoop der geestelijke goederen heeft de bekrachtiging van de Kamer der Pairs nog niet ontvangen, omdat de leden dier,. Kamer niet in genoegzamen getale waren opgekomen. De discussie daarover is dienvolgens door de regering tot de volgende zitting uitgesteld. — De jongste berigten, uit Athene ontvangen, stellen den staat van zaken in Griekenland in een ongunstig daglicht voor. Bij gelegenheid van de laatste verkiezingen hebben ongeregeldheden plaats gehad, o. a. te Oetyie, waar de Heer Comoundouros, de vroegere voorzitter van den ministerraad, zich candidaat had gesteld. Tusschen dezen en den tegenwoordigen president van den ministerraad, den Heer Bulgaris, bleef groote oneenigheid heersclien en naar men verzekerde waren de oul-raimster en eenige zijnervrienlen gevangen genomen, verdacht van omkooping bij de verkiezingen. Te Athene had eene geduchte opschudding plaats gehad, omdat een gedeelte der bevolking zich had verzet tegen den terugkeer naar Candia van eenige uitgewekene Oandiootsche huisgezinnen.</p>
</text>
