<?xml version="1.0" encoding="UTF-8"?>
<text>
	<title>AMSTERDAM, Maandag 21 September.</title>
	<p>Gisteren avond ontvangen telegrammen doen zien, dat de ware reden van de daling der Spaansche fondsen nog elders lag dan in de bijeenkomst van den Keizer der Franschen en de Spaansche&apos;Koningin. LeGaulois, wiens mededeeling aanvankelijk in twijfel werd getrokken, had gelijk: Spanje is in opstand en blijkens heden ontvangen nadere berigten schijnt de zaak thans zeer ernstig tè zijn. Stippen wij ter loops aan, dat het berigt van een dezer telegrammen betreffende de bijeenkomst met Keizer Napoleon slechts betrekking hebben kan op het tegenbezoek te Biarritz. Dat de Keizer H. M.te San Sebastian heeft bezocht, werd door alle ofiicieuse Fransche dagbladen omstandig verhaald; indien men dus zegt de bijeenkomst heeft niet plaats gehad, dan bedoelt men waarschijnlijk dit: Men liet H. M. den tijd niet om de beleefdheid van den Keizer te reciproceren. Dit laatste nu dunkt ons niet het treurigste van het geval. De schrijver van den brief aan de Times, waarvan wij onlangs de slotsom mededeelden, zal niet hebben vermoed, dat zijne redenering reeds zoo spoedig door den loop der gebeurtenissen zoude worden bevestigd. Om tot den opstand terug te keeren. De personen, die naar de Canarische eilanden verbannen waren, hebben zich aan boord van een stoomschip naar Cadix begeven. Hunne aankomst in de haven schijnt het sein te zijn geweest tot den opstand, die, onder aanvoering van den vice-admiraal van het aldaar liggend eskader, het eerst uitbrak op de vloot. Nadat ook het garnizoen van Cadix zich aan de beweging had aangesloten, zijn de bannelingen geland en heeft de hertog de la Torre zich aan het hoofd van den opstand geplaatst. Het berigt van hetgeen te Cadix gebeurd was, heeft in andere steden dergelijke tooneelen doen ontstaan en de beweging, ofschoon hier en daar onderdrukt, schijnt thans nagenoeg algemeen te zijn. Natuurlijk loopen nu te Parijs allerlei tegenstrijdige geruchten; volgens den een heeft de Koningin afstand gedaan van de regering; volgens den ander vertrok zij onmiddellijk naar Madrid *, eenderde beweert, dat zij zich nog te San Sebastian bevindt, hetgeen wel het waarschijnlijkst en voorjhaar het veiligst is. Volgens den Moniteur is het te Madrid rustig, maar dat cte bewe- Êing bedenkelijk is, wordt ook door het blad niet ontkend. &apos;at Gonzalez Bravo zijn ontslag heeft en door Concha zal worden vervangen, wordt van verschillende zijden bevestigd. De schout-bij-nacht Topete, in een der telegrammen als aanlegger van den opstand genoemd, is waarschijnlijk de kapt. t/z. Ramen Topete y Carballo, lid van het comité van defensie voor de marine, directeur van de afdeeling: personeel der bemanning. Naar men zich welligt herinneren zal werd onlangs door de Times gemeld, dat de Italiaansche regering van de Fransche de ontruiming van Rome zou hebben verlangd. Wij meenden toen te moeten doen opmerken, dat dit berigt onmogelijk juist kon zijn en vinden ons gevoelen heden bevestigd in een brief uit Florence aan de Temps. De toedragt der zaak is hoogstwaarschijnlijk deze. Naar aanleiding van de regeling der zaken betrekkelijk de Pauselijke schuld is de Italiaansche regering terug gekomen op de nota van 24 Jan. jl. en heeft zij betoogd, dat thans de terugkeer tot den //statu quo ante (Meutana),&quot; Hamelijk tot de September-conventie, weder gemakkelijker was geworden. Deze opmerking was volkomen natuurlijk, daar, gelijk men weet, de nota van 24 Jan. het gevolg was van eene uitnoodiging der Fransche regering om voorstellen te ontvangen tot definitieve regeling der betrekkingen tusschen Italië en Rome. Toen werden door Italië vier punten opgesomd: Italië zou de geldzaak volkomen regelen; de September-overeenkomst zou weer van kracht worden verklaard; de Fransche troepen zouden Rome verlaten; men zou trachten te komen tot een modus vivendi. Geen wonder derhalve, dat men, nu het eerste punt geregeld is, begint te spreken van het tweede en derde, maar niet, gelijk de Times meende, door eene peremptoire nota. Luidens de mededeelingen nu van bedoelden correspondent — mededeelingen echter, die hij zelf voor niet anders uitgeeft dan gegronde gissingen — zou de Moustier den Heer Nigra te kennen gegeven hebbon, dat de Fransche regering niets liever wenscht dan Rome te ontruimen, mits zij slechts de zekerheid had, dat er geen sprake meer zijn zou van Garibaldistische pogingen. Van zelf spreekt, dat daartoe meer noodig is, dan de bloote verklaring van een kabmet, dat eene meerderheid heeft van slechts 19 stemmen. Frankrijk schijnt te wenschen, dat eene poging worde gedaan om van het Parlement een besluit te verkrijgen, waarbij het afziet _ van Rome als hoofdstad. Dat dit onmogelijk is behoeft niet te worden aangetoond eh de correspondent geeft dan ook ingewikkeld te kennen, dat men eigenlijk een coup d&apos;etat verlangt, zonder daarvan bepaald te gewagen Hij zegt namelijk: /.&apos;Waarschijnlijk zou men de ontruiming van Rome verkrijgen indien Menabrea en de Koning slechts het volgende konden en wilden zeggen: ir //Inderdaad zien wij af van Rome als hoofdstad en indien de meerderheid ons belet onzen bevredigenden arbeid te voltooijen, dan zullen wij raad schaffen (nous aviserons).&quot;&quot; Maar zij zeggen dit niet, of als zij het zeggen, dan zeggen zij het niet krachtig genoeg,&quot; De Fransche regering zal dus moeten wachten, want slechts een coup dTètat of een besluit van het Parlement, kunnen de waarborgen geven die zij verlangt. In ons vorig overzigt spraken wij van een verbod van den H. Stoel, betreffende de gemengde middelbare school te Galata. Ofschoon dit berigt afkomstig blijkt te zijn van het klerikale blad le Monde. is het, volgens een brief uit Rome aan de Patrie, onjuist.&apos; De H. Stoel keurt slechts af, dat op deze school katholieke kinderen als kostleerlingen worden geplaatst. Dit verbod werd uitgevaardigd in antwoord op eene vraag van een hooggeplaatst geestelijke te Konstantinopel, waarschijnlijk Mgr. flassoum, aartspriester der katholieke Armenische kerk, en van te voren werd daarvan kennis gegeven aan de Fransche regering. Men zal begrijpen, waarom de briefschrijver ook dit laatste vermeldt, wanneer men zich herinnert, dat deze Turksche scholen eenigermate aan den invloed van Frankrijk zijn te danken en de zaak dus, indien zij zich had toegedragen gelijk de Monde berigt, de gevoeligheid dier regering had kunnen opwekken. Dan toch zou eene instelling van Franschen oorsprong, of, wil men, naar Fransch model, kerkelijk zijn veroordeeld.</p>
	<p>De schrijver knoopt aan dezp zaak eene opmerking, die wij hier laten volgen: //Menigmaal reeds heb ik moeten aandringen op de noodzakelijkheid, om, wat betreft de handelingen van den H. Stoel te onderscheiden tusschen de letter en den geest. De letter is dikwijls even onbuigzaam (conserve souvent la raideur) als zij dit was in de eerste eeuwen der kerk. Op het gebied der bespiegeling is Rome geen ïota veranderd. De geest, behoorlijk uitgelegd, voegt zich gemakkelijker (est plus malléable) en plooit zich ten slotte altijd naar de eischen van tijd en plaats. In de toepassing is Rome altijd zoo inschikkelijk mogelijk. Getuige de befaamde encykliek Quanta cura.^vrier geest u werd ontvan Poitiers n bestreed met de letter (vous opposait la lettre).&quot; Later zullen wij wel eens gelegenheid hebben op deze opheldering terug te komen. Thans merken wij slechts op, dat deze vrijheid, om zich naar verkiezing te bedienen van den geest of van de letter van eenig geschrift, een benijdenswaardig gemak geven moet. Verder zou uit deze voorstelling van den schrijver het volgende kunnen worden afgeleid : Zoodra er kenteekenen zijn, dat men zich stipter wil gaan houden aan de letter, terwijl men vroeger zich hield aan den geest, ligt daarin het bewijs, dat men de omstandigheden van tijd en plaats acht te zijn veranderd, m. a. w. dat men die als gunstiger beschouwt. Ee Engelsche dagbladen beweren, dat daar te lande blijkbaar de toeleg bestaat, om de meening te doen ontstaan , dat het Catholicisme in Engeland sterk toeneemt. Telkens verneemt men van bekeeringen van beroemde en onberoemde personen en ofschoon de onjuistheid dezer berigten herhaaldelijk wordt aangetoond, komen zij elk oogenblik in anderen vorm weder te voorschijn. Zoo is onlangs (Donderdag) gemeld, dat de markies van Bute,zoodra hij meerderjarig was en daardoor in het genot kwam van £300,000 &apos;s jaars, tot de Catholieke kerk was overgegaan. Ofschoon de markies Vrijdag per telegraaf uit Cardiff dit berigt logenstrafte blijft het de ronde doen in sommige dagbladen. Voor drie maanden ongeveer berigte men, dat een geestelijke te Malvern tot de Catholieke kerk was overgegaan. De man zelf sprak het tegen. Thans nemen sommige dagbladen het verhaal weder op, in volkomen gelijkluidende bewoordingen , maar de //geestelijke te Malvern&quot;&apos; is geworden neen geestelijke in eene gemeente van Worcestersmre.&quot;</p>
	<p>Men meldt ons dat van de officieren, die bij Milligen gekampeerd hebben zijn benoemd: tot kommandeur der orde van de eikenkroon: de majoor J. Schuurman van den generalen staf, chef van den staf der bij Milligen gekampeerd hebbende troepen; de luitenant-kolonel W. F. le Maitre van het reg. grenadiers en jagers; de luitenant-kolonel C. J. Booms van het 4de reg. infanterie; de lste officier van gezondheid 2de klasse Dr. J. Weteling. Tot officieren dier orde: de majoor E. J. van Bel van het reg. grenadiers en jagers; de kapitein H. F. K. van Overveldt van het 7de reg. infanterie. Tot ridders der orde: de kapiteins M. J. Nolthenius de Man van den generalen staf, adjunct-chef van den staf der bij Milligen gekampeerd hebbende troepen; Jhr. A, R. J. Klerck van het regiment grenadiers en jagers; H.F. Scharp van het 4de reg. infanterie; J.C.van Gheeï Roëll van het reg. veld-artillerie; de ridmeester G. Holtius van het 3de reg. Hussarcn en de kapitein van Es van het korps mariniers.</p>
	<p>&apos;s GRAVENHAGE, 20 Sept. H. M. de Koningin is gisteren avond van de badplaats Ems op het Huis ten Bosch aangekomen. Z. K. H. de Prins van Oranje is van het kamp te Milligen alhier teruggekeerd. — Z. M. den Koning heeft last gegeven, dat van morgen , Maandag, ter gelegenheid van den aanvang van den scherpschutterswedstrijd, drie nationale vlaggen van HDs. paleis zullen wapperen. Ook Z. K. H. de Prins van Oranje heeft in dien zin Develen gegeven. — Het hoofdbescuur en de leden der afdeeling &apos;s Gravenhage , van de vereeniging: *het zilveren kruis,&quot; uitgenoodigd tot het bijwonen van de scherpschuttersreceptie in de Ridderzaal, op aanstaanden Maandag , en van de verdere festiviteiten, zullen zich daartoe ten 2 ure vereenigen in het gebouw der Vrijmetselaars-loge op den Fluweelenburgwal , en zich ten 21/2 ure, met de banier der vereeniging aan het hoofd, naar het binnenhof in beweging stellen. Door genoemde vereeniging is voer dezen wedstrijd een kostbare revolver geschonken, om tot prijs te dienen. Ook de leden der eerste sectie van de afdeeling &apos;s Gravenhage der vereeniging //het Metalen Kruis,&quot; zuilen aan de feesten deelnemen, en tot dat einde morgen, ten 2 ure, aan het hotel de Twee Steden bijeenkomen, om zich naar de Ridderzaal te begeven en aan den optogt aan te sluiten.</p>
</text>
