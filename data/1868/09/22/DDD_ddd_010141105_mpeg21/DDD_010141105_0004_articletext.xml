<?xml version="1.0" encoding="UTF-8"?>
<text>
	<title>Fransche Post. PARIJS, Zaturdag 19 September.</title>
	<p>— Er bestaat bij voortduring eene groote spanning tusschen den minister van staat, den Heer Rouher en den minister van binnenlandsche zaken, den Heer Pinard. Eerstgenoemde verwijt den Heer Pinard, dat hij bewijs heeft gegeven van volslagen gebrek aan politieken takt&apos; en beweert dat de uitslag der verkiezing in het departement du Var alleen te danken is aan de maatregelen, door hem op het beslissend oogenblik genomen. — De Heer de Lagueronnière, die aanstaande Dingsdag naar Brussel vertrekt, heeft eene audiëntie bij den Keizer gehad, om mondeling zrjne laatste instructien te ontvangen. . — De bijna 80-jarige weduwe van den beroemden Britschen zeevaarder kapitein Franklin, is onlangs uit Azië teruggekeerd en heeft zich naar het Zuiden van Frankrijk begeven. — In eene dezer dagen verschenen brochure over Algerie komen de volgende zinsneden voor: Do Arabieren worden dagelijks weggemaaid door den hongersnood; hun laatste voorraad granen is uitgeput, hunne kudden zijn voor de helft geslonken en op vele punten is geen stuk vee meer te vinden. De fraaije paarden, welker aanfokking een der rijkdommen van Algerie was, zijn bijna allen uitgestorven. Er zijn stammen, welke voor een jaar meer dan honderd paarden bezaten en er thans nog vijf over hebben. De versierselen der vrouwen, ja een e-edeelte der tenten zijn verkocht. Een groot deel van de bevolking is tot een staat van wildheid teruggekeerd, en leeft slechts van wortels en afval. In de provincie Oran beloopt het cijfer der slagoffers reeds meer dan 100,000, dat is meer dan een vijfde der bevolking. Het district Ammi-Moessa heeft in zes maanden zijn halve bevolking verloren.</p>
</text>
