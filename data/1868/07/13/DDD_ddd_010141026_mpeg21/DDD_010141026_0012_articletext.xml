<?xml version="1.0" encoding="UTF-8"?>
<text>
	<title>DUITSCHE NOORDPOOL-EXPEDITIE.</title>
	<p>Wij hebben reeds in eene onzer vorige Zondags-Editiè&apos;n(lBMei) in het kort melding gemaakt van de eerste expeditie naar de Noordpool, welke in Duitschland op het getouw is gezet en weldra zoo ver hare verwezenlijking nabij was, dat zij in Mei jl. van Bergen in zee kon steken. Dr. P. P-Petermann, in Duitschland van de gunstigste zijde bekend wegens verscheidene werken betreffende de. Noordpoolstreken, enz., heeft met opzigt tot deze expeditie, waarvan hij de hoofaanleggeris, eene uitvoerige beschrijving te geven, zoowel van haren aard en beteekenis, als van haren oorsprong, hare uitrusting, haar doel, enz. Wij meenen onzen lezers geene ondienst te doen met het een en ander nit dit werk van Dr. A. Petermann mede te deelen. De zaak toch is ook voor ons van overwegend belang- Het is eene daadzaak, dat ons land de Noordvaart geheel vergeet, terwijl men b. v. in Dundee twaalf stoombooten telt, die de IJszee voor walvisch en robbenvangst bevaren, een merkwaardig verschijnsel, omdat van alle natiën Nederland toch de eerste was, welke de poolstreken bezocht. Wij moeten met betrekking tot deze eerste Duitsche Noordpool-expeditie reeds vooraf doen uitkomen de degelijke opleiding, welke de Duitsche stuurlieden ontvingen, die met de leiding der onderneming zijn belast, eene omstandigheid,, welke bij eene zaak als deze wel in de eerste plaats mag in aanmerking worden genomen. Dat dergelijke onderneming van overwegend belang is, daartoe Behoeft slechts te worden medegedeeld, dat aan de Poolstreken eene uitgestrektheid van 140,000 vierkante mijlen (grooter dan het geheeie vaste land van Australië) nog geheel onbekend is, en dit is van te meer belang, daar de eiken dag grooter wordende behoefte aan de kennis van de metereologie, geologie, hydrographie, de zeestroomen, het aardraagnetismus, de zoölogie, de botanie et ethnographie, juist hare meest belangwekkende oplossing vindt in de Poolstreken. Buitendien zijn Noordpool-expeditièn, volgens de verklaring van de meest ervaren zeelieden, over liet geheel mjnder moeijelijk in de uitvoering dan Afrikaansche, Australische of andere ontdekkingsreizen te lande, welke reeds zoovele menschenlevens , geld en tijd hebben verslonden. Ook is eene gedwongene overwintering niet.te dichten voor eene Noordpool-expeditie, welke de uitgestrekt zee ten Noorden van Europa tot haren basis maakt; door bevoegde personen wordt aangenomen, dat de geheeie noordelijke streek met een doelmatig stoomschip in één zomer grondig kan worden onderzocht. Het behoeft naauwelijks gezegd te worden, dat dergelijke onderneming de ondersteuning verdient van allen, die in uitbreiding van kennis belang stellen. De geschiedenis leert ons, dat Portugezen en Spanjaarden , Nederlanders en Engelschen, Franschen, Pruisen en Amerikanen den invloed, door hen als maritime natiën verkregen, te danken hebben aan hunne ondernemingen op het gebied van de hydrographie en de aardrijkskunde. Door de uitbreiding hunner kennis in dit opzigt en door hunne ontdekkingsreizen, werd de grondslag gelegd voor verdere Ontwikkeling en de belangstelling in de zeevaart gewekt en gaande gehouden. De Duitsche zeemagt stond niet altijd op den betrekkelijken lagen trap, waarop zij thans is geplaatst. Eeuwen lang was zij ac heerseneres, niet slechts van Duitsche, maar ook van Europesche wateren, want het Duitsche Hanzeverbond, toen het vóór ongeveer 400 jaren het toppunt zijner magt had bereikt, strekte zijne heerschappij uit van de Noordkaap tot Gibraltar, en zelfs Engeland moest den vrede voor 10,000 £ van dat verbond koopen. Sedert evenwel de Duitschers aan de groote ontdekkingsreizen en aan de vermeteler geworden zeevaartonderneraingen van andere natiën geen deel meer namen , werd de loop van den handel verlegd, en toen voor ongeveer 300 jaren de Engelschen onder sir Francis Drake hunne eerste reis rondom de wereld maakten, bezat het Hanzeverbond nog slechts de schaduw zijner vroegere magt; van deze reis dagteekenen de magt en grootheid van Engeland ter zee. Zeer opmerkelijk is de opinie, welke deswege in Engeland bestaat: //Ontdekkingsreizen en expeditien&quot;, zegt o. a. Quarterly Review, Julij 1865, pag. 138, //zijn de beste en doeltreffendste bezigheid voor onze marine in vredestijd. Afgezien van alle andere resultaten, dragen dergelijke ondernemingen in hooge mate bij tot opbeuring van het zeewezen, daar zij eene school vormen, waaraan wij eenen Nelson of Cochrane te danken hebben.&quot; In het practische, zich zoo reusachtig ontwikkelende Amerika, liet de beroemde kapitein Maury, aan wien de scheepvaart, handel en kennis van den geheelen aardbodem zooveel te danken hebben, zich als volgt uit (Physical gcography of the sea, Londen 1860, pag. 478 en 479): «ue expeditien, welke tot ontdekking en navorsching van onbekende zeeën worden uitgezonden, hebben de menschelijke kennis aanmerkelijk vermeerderd en den roem der volken, den glans der kroonen verhoogd. De marine bestaat niet slechts voor den oorlog. De vrede heeft zijne veroveringen, de wetenschap haren roem en geene marine kan zich schooner eerekrans verwerven dan op het veld van aardrijke- en natuurkundig, onderzoek. De zienswijze onzer Duitsche zeelieden, zegt Dr. Petermann, is volmaakt dezelfde. Reeds op 9 Maart 1865 werd mij door den aanvoerder der Oostenrijksche Novara-expeditie, admiraal Wüllerstorf, het volgende geschreven: //Veroorloof mij u in weinige woorden mijnen hartelijken dank te betuigen voor de toezending uwer beide brieven aan Sir Rodenck Murchison. Ik zou mij bijzonder gelukkig achten, indien ik al mijne krachten mogt wijden aan eene onderneming als deze, en ik zou met trots en vreugde de leiding dezer expeditie, indien zij mij werd opgedragen, aanvaarden.&quot; Evenzoo schreef de korvet-kapitein Wèrner d.d. Dantzig 13 Julij 1865: «Ik vereenig mij in allen deele met uwe onderneming en de beweegredenen, welke u daartoe hebben geleid. Met u acht ik haar van het hoogste nationaal belang en houd mij overtuigd, dat zij voor het Duitsche zeewezen niet dan de gunstigste uitkomsten kan hebben.&quot;</p>
	<p>Nadat eerst sedert twee jaren er op was gewezen (Bremer Handelsblalt 18 Nov. 1865, Geogr. Mittheil. 1865, p. 427) dat de aanwending der stoomkracht o. a. ook in de IJszee zou bijdragen tot opbeuring van de walvisch- en robbenvangst, hebben ondernemende personen aan de Beneden- Weser zonder verwijl en in alle stilte deze gedachte verwezenlijkt. Terwijl êéne stad in Schotland, Dundee, dit jaar niet minder dan twaalf stoomschepen voor dezen gewigtigen handelstak naar de IJszee uitzond, hebben Duitschers ten minste ook een aanvang gemaakt; reeds vertrokken twee stoomschepen van de Weser naar het Noorden met gelijk doel, namelijk de visscherij in de Noordpoolstreken, welke door velen reeds als uitgestorven was beschouwd. Een dezer schepen, de Albert, van 450 lasten, eene schroefboot van 90 paardenkracht, werd in het jaar 1866 opzettelijk voor de vaart in die streken gebouwd, en een gelukkig toeval mag het genoemd worden, dat juist dit buitengemeen, geschikte vaartuig door den eigenaar, den Heer A. Eosenthal, belangeloos voor eene Duitsche Noordpool-expeditie beschikbaar is gesteld. Slechts een zeer klein gedeelte van de IJszee, tusschen het eiland Jan Meijer en Spitsbergen, wordt tegenwoordig voor de walvischvangst bezocht, en teregt wordt algemeen aangenomen, dat eene expeditie tot de ontdekking van nieuwe en rijkere vischwateren zal leiden. Bovendien zal daardoor het bewijs worden geleverd, dat die streken voor handel, scheepvaart en nijverheid van meer nut zijn, dan men thans schijnt te gelooven. De Pruissische en evenzeer de Oostenrijksche regeringen hebben zich ernstig met het ontwerp eener Duitsche Noordpool-expeditie bezig gehouden, maar hare plannen kwamen niet tot verwezenlijking. Voor Duitschland, zegt Dr. Petermann, is de tijd nog niet gekomen, dat zijne regeringen werken des vredes van dezen aard tot uitvoering brengen, of daaraan de behulpzame hand bieden; alles wat tot dus ver in Duitschland opdit gebied is verrigt, kwam uit den boezem van het volk zelf of werd door particulieren ondernomen. Baron von der Decken besteedde ongeveer 600,000 thaler aan zijne navorschingen in Oostelijk Afrika en verloor daarbij het leven; de burgemeester von Löwenigh, uit Burtscheid, rustte zich reeds in het jaar 1827 voor de Noordvaart uit, en bereikte met eene kleine zeilsloep eene hoogere noorder-breedte dan de groote Frankiin-expeditie; de door hem verkregen uikomsten behooren tot de beste, welke tot dus ver over het beeren-eiland en Spitsbergen zijn gepubliceerd. Later (in 1861) maakte de Consul Berna uit Frankfort, in gezelschap van Carl Vogt en anderen, eene dergelijke expeditie. Ook ten behoeve van de Noordpool-expeditie van 1868 heeft men de meeste hulp en ondersteuning bij Duitsche particulieren gevonden, öp 11 en 12 October 1867 had te Gotha eene bijeenkomst plaats van belanghebbenden, waarin een bepaald plan werd vastgesteld, zoowel met het oog op eene land- en zee-expeditie als op eene mogelijke overwintering. Het bevel over de expeditie is opgedragen aan den opperstuurman Karl Koldewey. Deze .ezocht het gymnasium te Clausthal van 1849 tot 1852, ging in Paschen van 1853 naar zee en.is niet alleen een goed zeeman, die van scheepsjongen at zijnen tegenwoordigen rang behaalde, maar een door en door beschaafd man, die in de beide laatste jaren de polytechnische school te Hanover bezocht voor de studie van de mathematische en physische wetenschappen, en later naar de hoogeschool van Göttingen vertrok. Nergens in Duitschland vindt men betere zeelieden dan aan de Beneden-Wesei en onder deze mag Koldewey stellig een der uitstekendste worden genoemd. De eerste stuurman en tweede bevelhebber der expeditie is de Heer Hildebrandt, evenzeer een wetenschappelijk gevormd zeeman. De overige bemanning bestaat uit den ervaren scheepstimmerman Johann Werdel, uit Neufahr bij Vegesack, dio reeds meermalen de&apos;ijsstreken bezocht, benevens 7 Bremer en 2 noordsche zeelieden; in het geheel 13 man. Het schip, waarmede de expeditie is ondernomen, is 80 tonnen groot en heet Germania. Reeds in onze Zondage- Editie van 18 Mei hebben wij melding gemaakt van de verschillende maatregelen, welke genomen zijn om het schip voor den togt naar de Noordelijke Poolstreken geschikt te maken. De geheeie kajuit is Sh voet hoog, 8 a 9 voet lang en ongeveer 6 voet breed, en biedt juist zooveel ruimte aan dat daarin eene tafel, een kagchei, benevens de kisten en instrumenten kunnen staan. Ongeveer tegen het einde van Mei is de expeditie uit Bergen in zee gegaan. Het allereerste doel is de oostkust van Groenland op 74i° Nbr. zoo snel mogelijk te bereiken en naar het op deze breedte liggende Sabine-eiland te zeilen. De onderneming kan van daar het beste geschieden, niet slechts omdat dit eiland bijna het hoogst bereikte punt aan deze kust vormt, maar ook omdat zijne ligging door generaal Sabine in het jaar 1823 zeer naauwkeurig is beschreven en voor de expeditie een voortreffelijk uitgangspunt vormt. Het hoofddoel der expeditie is het bereiken van een zoo hoog mogelijken breedte-graad. Aan het slot van net verslag van Dr. Petermann vindt men eene opgave van vroegere expeditien naar Oost-Groenland in de laatste jaren, zooals die van Graah in 1829, di# van Scoresby in 1822, die van Sabine-Clavering in 1823 en die van Weddell in hetzelfde jaar, benevens eene kaart van de noord- en zuidpoolstreken, waarin men o. a. de verschillende expeditien derwaarts vindt aangeteekend.</p>
</text>
