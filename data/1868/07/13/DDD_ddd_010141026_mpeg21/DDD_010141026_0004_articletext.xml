<?xml version="1.0" encoding="UTF-8"?>
<text>
	<title>Belgische Post.</title>
	<p>BRUSSEL, 11 Julij. (Part. Corr.) Zij, die de strekking der Nederlandsche handelswetgeving kennen, zullen waarschijnlijk geene waarde hebben gehecht, althans voor hetgeen Nederland betreft, aan ie mededeeling van de Independance nopens het bestaan van onderhandelingen tusschen uwe regering en die van België en Frankrijk tot het stichten van een Zollverein.</p>
	<p>Die bewering wordt, ook voor zoover België aangaat, door den officieusen Echo du Parlement tegengesproken. «Ons handelsverdrag met Frankrijk, zegt dat blad, is nog ver van te verstrijken. Wat het Zollverein betreft, daarvan is nog minder sprake. Naar men weet is in 1840 ernstig over dat denkbeeld beraadslaagd. Frankrijk verlangde toenmaals zeer een Zollverein met België te sluiten; maar die mogendheid scheen evenmin daartoe als tot het Pruisische Zollverein te willen toetreden. De regering van Leopold I verklaarde, bij monde van den minister van binnenl. zaken, den Heer Lebeau, zich te willen bepalen bij het inachtnemen eener loyale en opregte onzijdigheid. De Heer Guizot deelt in zijne Gedenkschriften de bijzonderheden mede der onderhandelingen, welke onder het ministerie Thiers geopend en onder het zijne voortgezet werden. Zij voerden tot geen resultaat en het Zollverein werd van beide zijden verklaard onmogelijk te zijn. Heden zon dit eveneens het geval zijn, zoodat wij thans waarschijnlijk weder met geruchten zonder grond te doen hebben, zooals gewoonlijk bij het naderen van de staatkundige mortesaison in omloop worden gebragt.&quot;</p>
</text>
