<?xml version="1.0" encoding="UTF-8"?>
<text>
	<title>TOONEELVERSLAG. AMSTERDAM, Zondag 12 Julij.</title>
	<p>Zomer-Theater Tivoli. In het Tooneélverslag, opgenomen in onze jongste Zondags Editie, is eene. misstelling ingeslopen en dien ten gevolge hebben wij een onduidelijken en onjuisten volzin neergeschreven. De volzin, beginnende met de woorden: Mlle. Didier en Mlle. Burger en eindigende met de woorden: met ongekunstelde kunst, leze men als volgt: Mad. Didier voldeed in La poupée de Nuremberg uitmuntend; haar los en aangenaam spel gaf aan het geheel, waarin MUe Burger ook met zoo veel tact hare plaats vervult, oen voorkomen van frischheid, dat niet alledaagsch mag heeten. Le Mari a la Porte, waarin de Heer Cavé de hoofdrol vervult, gaf hem gelegenheid van zijne niet gewone bekwaamheden als acteur en komiek te doen blijken en de Heer Héron wist van zijne kleine rol op nieuw eene triumph.te maken, want hij zong zijne weinig omvangrijke partij zóó, dat er niets dan goed van te zeggen valt. Het bovenstaande is een duidelijk bewijs, dat wij een beganen misslag gaarne erkennen en trachten te herstellen. Hoe veel beter zouden de tooneelvoorstellingen van allerlei aard, die hier ter stede worden gegeven en die door ons naar ons beste weten, eerlijk en met welwillendheid worden beoordeeld, wezen, indien de directeuren en de kunstenaars en kunstenaressen, de orkestmeester en de muziekanten, ook hunne fouten wilden inzien en naar goeden en vriendelijk gegeven raad luisterende, die fouten naar vermogen trachtten af te leggen. Maar dit heeft zoo zelden plaats , dat al ons geschrijf op hen die aan de theaters verbonden zijn geen anderen invloed heeft dan dat, bijna zonder uitzondering, zij altijd vinden dat zij niet genoeg geprezen worden.</p>
	<p>De inderdaad ongewone gymnastische oefeningen, door den Heer Loyal uitgevoerd, vallen wel buiten den kring van het tooneel, al verschijnt de Heer Loyal ook aldaar, maar toch brengen wij gaarne hulde aan zijn meesterschap als gymnast en de stoutheid, waarmede hij de gevaarlijkste toeren goed volbrengt.</p>
	<p>Nieuw Zomer Theatee. Voor hen, die ook vroeger wel eens de goed ingerigte en ruime schouwburgtent van de heeren Scheeman en van Lier bezochten en die aan het personeel van de heeren Grader regt wilden laten wedervaren en erkennen, dat dit personeel blijkbaar er naar streeft het beste te leveren wat in zijne magt is, eene erkenning die inderdaad eene niet geringe lofspraak inhoudt, gedachtig aan de beroemde latijnsche spreuk: In magnis voluisse sal est, (in het groote is het genoeg, gewild te hebben); voor die allen zeggen wij is het zeker eene aangename gewaarwording, als zij telkens dat lokaal zoo geheel fevuld zien, sedert Victor Driessens en zijne Vlaamsche broeders en zusters in de kunst, daar optreden; en gevuld met een publiek, dat met het beste Amsterdamsche schouwburgenpubliek gerustelijk óp ééne lijn mag gesteld worden. Dit geeft den burger moed en ook den tooneelverslaggever. De smaak van het publiek is dus nog niet zoo erg bedorven, als wijzelven wel eens in eene mismoedige bui hebben beweerd. Wordt er goed gespeeld, dan komt er een goed publiek aandachtig luisteren en daverend toejuichen. Thans laten wij volgen wat in de Zondags-Editie van 5 Julij zou te lezen gestaan hebben, zoo onze ruimte toen niet ongewoon beperkt ware geweest: Emanuel Eosseels, de Koopman van Antwerpen komt ons voor een tooneelspel te zijn, dat helaas al de fouten, maar niet al de deugden van een Fransch drama, van den lateren tijd, bezit. Het is lang, te lang; het is onwaarschijnlijk, ja onmogelijk; het is onnatuurlijk, ja stuitend; het behandelt de geschiedenis van eene overspelige echtgenoote en die vrouw wordt eindelijk gekroond met een kroon die haar niet toekomt, die ook de vergiffenis en de iiaauwe onmannelijke goedigheid van haren echtgenoot haar niet op de slapen kan drukken. Zijn er geene zonden waarvoor geene vergeving is noch in deze eeuw noch in de toekomende ? Om al deze redenen zijn wij met de Koopman van Antwerpen niet ingenomen, en toch Mejufvrouw Beersmans en de Heer Victor Driessens spelen zóo goed, zóó aangrijpend, zoo kiesch en zóó vol echte kunst, dat Rosseels wel een gelukskind mag heeten, dat zijn, in zoo vele opzigten, afkeurenswaardige arbeid in de handen gevallen is van hen, die er nit weten te halen meer dan er in zit en er in leggen hunne kunstenaarsziel en zoodoende met hun keurig spel de feilen van het stuk als met een gouden schild bedekken. De Dames Elisa Driessens (Suzanna dochter) en Mina Bia (Elisa) spelen ook allerliefst en zetten licht bij aan het sombere tafereel, dat de Heer van den Kiebaum (Halmont) en Mw. Beersmans (Suzanna echtgenoote) ons te aanschouwen geven. Ook de Heer Dierckx (Hartman) bewijst, van den meester (Driessens) geleerd te hebben zonder zijne eigenaardigheid op te geven. Met het bovenstaande is duidelijk, dat wij met de voorstelling van De Koopman van Antwerpen hoog weg loopen, ja het is het beste wat de Heer Eloy Leinaire hier te lande heeft gegeven; want De Giflmengster, naar het Fransch, van Anniset Bourgeois en Dennery, door den Heer C. J. Roobol reeds in 1846 vertaald, kon als tooneelspel ook niet anders dan veroordeeld worden. Het wordt evenwel ook zeer goed gespeeld.</p>
	<p>Niettegenstaande de warme avonden minder tot het bezoek van een geheel besloten, in eene enge straat, midden S..^7?1^8*6 deel der stad gelegen lokaal, uitlokken, bhjtt het Grand Café Concert van van Haarlem in de Nes, voortdurend een beschaafd mannenpubliek trekken. Behalve het overige verdienstelijke personeel, dat door den Hr. Britz op piano en harmonium uitmuntend wordt geaccompagneerd en reeds herhaaldelijk door ons met lof werd vermeld, treedt nu sedert eenige dagen ook op de verdienstelijke echtgenoote van den Heer Eeuther. Is het den Hr. Reuther gelukt, zich door zijne echt komische en gekuischte voordragten, in weinige weken, populair to maken, wrj vertrouwen dat Frau Reuther-Brandt, den goeden naam, dien haar echtgenoot hier heeft, weldra zal deelen.</p>
</text>
