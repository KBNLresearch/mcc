<?xml version="1.0" encoding="UTF-8"?>
<text>
	<title>Fransche Post.</title>
	<p>PARIJS, 8 Julij (Part. Corr.). De maarschalkNielheeft gisteren eene nederlaag geleden; —ik haast mij er bij te voegen: niet als maarschalk, maar als redenaar. Niettegenstaande al de door hem aangewende pogingen, niettegenstaande zijne verzekering bij alles wat een minister van oorlog heilig is, dat hij ook niet 1 centime en 1 man kon missen, zouder den roem van Frankrijk en het welzijn van het leger op het spel te zetten; ofschoon hij zich verbond om voor de kleinigheid van 360 a 365 millioen per jaar een leger te formeren, waardoor Frankrijk steeds in staat zou worden gesteld «met voordeel tegen elke mogendheid van Europa op te treden;&quot; ondanks dit alles nam de Kamer een amendement in overweging van hare commissie, houdende eene vermindering van eén millioen, te vinden door het verleenen van meer verloven aan.de manschappen. Een millioen op zooveel millioenen! Het is belagehelijk! Maar de commissie en de Kamer wenschten aan het land&apos; en aan de kiezers te toonen, dat zij over het geld der belasting betalende burgers getrouw waakt. Daarentegen heeft de vergadering, misschien om een pleister op de wonde te leggen, een tweede amendement verworpen , waarbij den minister van oorlog eene som van 700,000 frs. werd onthouden voor de fourragering der paarden. De artillerie-paarden bij de landbouwers in gebruik, zeide de maarschalk bij deze gelegenheid, verleeren den draf en het is vooral deze beweegreden, welke tot de verwerping van het amendement noopte! Overigens waren de verklaringen van den maarschalk bijzonder vredelievend. In den loop der beraadslagingen&apos; is hij opgekomen tegen de aanmerkingen, welke op het Chassepot-geweer zijn gemaakt. //Het legerkamp van Chalons, zegt hij, is gelegen op een terrein, waar elke kogel welke den grond raakt, stofwolken doet oprijzen. Het is een indrukwekkend schouwspel een bataillon met het nieuwe wapen te zien manoeuvreren. De dragt van het geweer is zoo ver, de kogel heeft zulk een regten loop en het terrein is na zeven of acht schoten zoo zeer met kogels overdekt, dat men zich niet kan voorstellen hoe op een afstand van 1000 a 1100 ellen eenig levend wezen zou kunnen blijven staan. Daarbij moet in aanmerking worden genomen, dat men 17 a 18 schoten per minuut kan doen.&quot; Ten slotte klaagt de minister van oorlog: I°. dat Frankrijk slechts twee stukken geschut heeft op elke 1000 man, terwijl alle overige legers er 3 op de 1000 hebben en 2&quot;. over deze beraadslagingen zelven, omdat zij hem noodzaken tot het geven van cijfers en inlichtingen, welke hij liever voor zich wilde houden. De Heer Magnin merkte &apos;daarbij zeer juist op, dat er dan geene Kamer en geene controle meer bestond, en slechts de Keizer en de minister van oorlo&quot; overbleven.</p>
	<p>Ik behoef u overigens niet te zeggen, dat al deze misè&apos;-es verdwijnen bij het berigt van het uitbreken eener oproerige beweging in Spanje, de inhechtenisneming van zes generaals, de verbanning van den hertog van Montpensier, enz. Mijne lezers zullen mij ter eere moeten nageven, dat mijne oneven uit Madrid reeds van tijd tot tijd meldden, hetgeen heden de Agence-Eavas per telegram van het Fransche gezantschap verneemt. De regering, die zich ergert aan dan opgang, welken de lanterne van Röchèfort maakt, heeft het fied la Lanterne in de Cafés-concerts verboden, De maatschappij is gered! Gisteren na afloop van de zitting van het Wetgevend Ligchaam heeft de minister van buitenl. zaken een bezoek afgelegd bij H. M. de Koningin van Mohilla. Naar men verzekert heeft de reis der Koningin voornamelijk ten doel den Keizer te verzoeken om haren gemaal, door oproerliugen gevangen gehouden en dien nier nedert lang dood waande, op den troon te hersteilen. Ik hoop, dat wij eene zoo uitmuntende gelegenheid niet zullen laten voorbijgaan om eene expeditie naar de Comorel-eilanden te zenden.&apos; Wij hebben in die streken noch manschappen, noch geld laten zitten; het wordt waarlijk tijd om dit verzuim te herstellen!</p>
	<p>Verleden Zondag is te Duinkerken een geweldige brand uitgebarsten in een der groote pakhuizen van de HH. Bourdon en C°. De vlammen, gevoed door de in het pakhuis opgeslagen alcohol, vlas enz., hadden spoedig zulk eene uitbieiding verkregen, dat aan blusschen niet te denken viel, te meer daar de verschrikkelijke hitte belette om het tooneel des onheils te naderen. Men bepaalde zich dus tot het behouden van de aangrenzende gebouwen. De brand duurde van des middags tot 9 ure des avonds; althans toen was men de vlammen meester. De schade wordt op vijf millioen fr. geschat. Eenige personen hebben wonden bekomen , maar niemand is levensgevaarlijk gekwetst. De oorzaak van den brand wordt toegeschreven aan de onvoorzigtigheid van een der werklieden. — In Italië komt thans meer en meer de Fransche mode in zwang, om jonge kinderen te besteden bij eene min op het platteland. Een aanzienlijk Heer te Florence zond ook zijn kind naar een naburig dorp; maar toen hij eenigen tijd later kwam, om zich van de goede behandeling te vergewissen, vond hij, in plaats van het meisje dat hij&apos;besteed had, een knaap. De min wilde hem eerst nog opdringen, dat zijn kind een jongen was geweest, maar kwam al spoedig tot de bekentenis van hare schuld; zij hal, ten einde dubbel voordeel te trekken, het kind in het vondelinghuis gebragt en zich den volgenden morgen als zoogster aangemeld. Men had haar echter, in plaats van het door haar te vondeling gelegde kind, zoo als zij hoopte, een ander, en wel een jongen, ter verpleging gegeven. De vader begaf zich terstond naar het vondelinghuis, ten einde zijne dochter op te sporen; maar het ongeluk wilde, dat dien nacht, waarin de min haar misdrijf pleegde, nog een meisje was nedergelegd. Kenteekenen had het kind niet, en nu moest de vader kiezen tusschen zijn eigen kind en dat van een onbekende. Om zeker te wezen, dat hij zijne eigene dochter Kreeg nam hij nu beide kinderen aan, en zijne echtgenoot was bij zijne tuhuiskomst niet weinig verwonderd, twee kinderen te mogen opvoeden in plaats van het eene, dat zij aan vreemde zorg bad toevertrouwd.</p>
</text>
