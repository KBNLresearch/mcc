<?xml version="1.0" encoding="UTF-8"?>
<text>
	<title>AFDEELING KUNST. TENTOONSTELLING TE ARNHEM.</title>
	<p>Na de genoemde afdeeling der tentoonstelling eenige malen beschouwd te hebben, gevoel ik mij in staat u er een overzigt van te geven. Hetaspeet van het geheel is zeer goed en de verlichting laat niets te wenschen over. De schilderijen zijn met smaak en kennis geplaatst, waarvoor der subcommissie dank toekomt. Hoewel de eerste aanblik bevredigend is, komt het mij, nu ik mij rustig op de sofa heb nedergezet, vreemd voor zoo vele bekenden te missen, welke door de inzending hunner kunstproducten het gehalte der tentoonstelling zeker zouden verhoogd hebben. Te vergeefs zoek ik naar de geestige en fijn gepenseelde schilderijtjes van Rochüssen, naar de kerken van Bosboom met zijn geheimzinnig koloriet, naar Israëls met zijne poëtische grepen uit het visschersleven, die tot in het gemoed des volks doordringen, naar de geniale fantastische schilderijen van Bilders, de geestige tafercelen van Bles en H. ten Cate, naar Springer, Lingeman, E. Verveer, Stortenbeker en meer anderen, welke ik, en zeker velen met mij, hier zoo gaarne door hun werk vertegenwoordigd badden gezien. Wat daarvan de reden mag zijn ? Achtten zij het der moeite niet waardig hun werk hier te exposeren en aan het, zoo men zegt (en niet altijd zonder grond) „materiele&quot; Arnhem de voortbrengselen van hun geest te toonen en daardoor te bewijzen, dat het gebied der kunst nog wel degelijk bestaat en niet is opgelost in de materie, gelijk zij dan ook den roem van Nederland op dit gebied nog waardiglijk weten te handhaven, zoo als zij op menige andere tentoonstelling gedaan hebben en nog zullen doen. Of waren de voorwaarden der nijverheidsmannen van dien aard, dat hun geest, die gewoon is vrij te handelen, aan te knellende banden werd gelegd; ofwel, wilden zij hunne werken liever bewaren voor de tentoonstelling te Amsterdam, welke dit jaar zal plaats hebben, waar enkel kunst zal vertegenwoordigd worden, om den rang, dien zij daar als kunstenaars bezitten, met eere te handhaven ? Hoe het zij. Ik wil mij hierin niet verder verdiepen en mij liover vergasten aan de goede werken, welke hier zijn ingezonden. Dat er veel goeds is, getuigen al aanstonds de schilderijen van S. L. Verveer. Hoe krachtig en diep van toon is zijn landschap; het effect in de lucht is waarlijk schitterend ; de behandeling is breed en uitvoerig; hij handhaaft hier zijne jaren lange reputatie. S. Cool heeft hier zijn zijn Isaak cri Ezau geëxposeerd, waarmede wij reeds kennis maakten, doch dié ik met genoegen terugzie. De schilderij is correct van teekening en goed van kleur; de figuur van Ezau drukt uitnemend de smart over het verlorene uit, die de schilder er mede bedoeld heeft. Van hetzelfde genre en ook oude kennissen vinden wij terug de doeken van Sadée. Johannes, Maria van het kruis wegleidende, en Christus en de Samaritaansche, waarvoor den schilder reeds vroeger gunstige recensien ten deel vielen. Beide schilderijen trekken hier veler aandacht, dip zij dan ook ten volle waardig zijn. Liever echter zien wij hem in zijne tegenwoordige rigting; waarom heeft hij hier geen pendantje van zijn „Kijkje over de onderdeur&quot; en iets dergelijks gezonden? De schilderijen van Heemskerk van Beesd zijn een paar prachtige doeken: de opvatting is grootsch ; statig komt de driemaster daar aanstevenen; de behandeling is breed en fijn harmonisch van toon is zijn waarlijk schoon riviergezigt (waarom die donkere slagschaduw juist bij het schip moet eindigen begrijp ik niet; was die wat minder sterk, het zou aan diepte winnen). Gelukkig geslaagd zijn de schilderijen, ingezonden door van der Maaten. Vooral het kleine trekt mij aan. Schoon komen de dennen sparren tegen het heldere luchtje uit; het grondje met heide, zand en gras is meesterlijk en uitvoerig geschilderd en geeft de natuur naar waarheid terug. Ook zijne beide andere schilderijen verdienen eene plaats in een kabinet. .</p>
	<p>C. Koster uit Haarlem heeft zich dapper gekweten; beide zijne landschappen en watergezigten zijn fraaije schilderijen, die getuigen &apos;van een ernstig streven om het schoone der natuur in verschillende vormen terug te geven. De „Zomerdag op de heide&quot; van Lokhorst, is eene uitmuntende schilderij. Hoe helder en krachtig zijn de schaduwpartijen der schapen, welke tegen den fijngraauwen achtergrond een uitmuntend efieet doen. Er is eene goede ruimte tusschen elk voorwerp: men zou er door heen wandelen. Waarom de schilder het eene geitje zoo sterk heeft laten spiegelen in het plasje, vat ik niet; het beneemt iets van de rust op den voorgrond. De flinke schilderijen van Mej. Vos, die uitmunten door diepen, warmen toon en fiksche breede behandeling, getuigen dat zij meesteres in dit genre is. Waardige tegenhangers daarvan zijn de schilderijen van Mej. Haanen; hare &quot;Junijrozen&quot; is voortreffelijk, breed en elegant geschilderd; de bloemen zijn als los daarheen ge. worpen en vormen met de even uitmuntend behandelde acces soires een schoon geheel. Ook de „Oranjeappelen&quot;, ofschoon het onderwerp iets minder aantrekkelijks mag hebben, is een uitmuntend doekje; men zou bijna vergeten dat ze geschilderd zijn. Niet minder trof mij de schilderij van Mej. van de Sande Bakhuyzen, „Witte Rozen.&quot; Moge deze ook al niet die kleurenpracht ten toon spreiden als die van Mej. Haanen, toch heeft zij als kunstproduct niet minder verdienste; zij heeft dezelfde delicate behandeling, fijnheid van toon en malsch heid, welke zeker voor geene andere behoeft onder te doen &quot; de schilderij is niet gecomposeerd; zij is eene greep uit de&apos; natuur.</p>
	<p>Cuuaeus handhaaft hier zijn welverdienden roem met zijn //Castor en Pollux,&apos;&apos; yApport&quot; en //In het Leger.&quot; Het zijn drie aangename, delicaat geschilderde schilderijen, waaraan zeker menig jagtlief hebber zijn hart kan ophalen. //Castor en Pollus&quot; is breed opgevat; de krachtige koppen maken tegen den helderen achtergrond een zeer goed effect. Calisch handhaaft eveneens zijne oude reputatie in zijne //Herinnering aan het Aardsche.&quot; Het effect van het dagen kaarslicht is uitnemend goed geteekend en de stof goed teruggegeven. Mogt ik een wensch uiten, dan zou het zijn, dat er wat meer piëtistisch gevoel in het gelaat had kunnen zijn uitgedrukt. B. L. Hendriks doet de stad zijner inwoning eer aan door de inzending zijner waarlijk verdienstelijke portretten, welke een wezenlijk sieraad dezer tentoonstelling uitmaken. Behalve de gelijkenis, welke uitnemend is, getuigen ze van degelijke en naauwgezette studie en natuurwaarheid. Op eenigen heeft hij reeds elders welverdienden lof ingeoogst. Zonder twijfel behoort hij tot onze eerste portretschilders. De Vogel, uit Dordrectit, gaf een landschap in het Berner- Oberland, een waarlijk schoon doek. Het geeft de grootschheidvan het landgoed terug; er is vastheid en zwaarte in die reusachtige bergen, welke fijn van toon achtor den effectvollen, goed wegschuivenden voorgrond ten hemel rijzen Het landschap in het Ahrdal, van C. H. de Swart, is mede eene goede schilderij. Mogen de vormen al niet zoo grootsch zijn, er is iets liefs in dit tafereel; gevoelig van kleur en foed van behandeling verdient het cene goede plaats op eze tentoonstelling, even als ziju schilderijtje uit Schotland, waarin eene heldere, prachtige toon spreekt. Hiermede voor heden genoeg. De toonen van het orchest lokken mij naar buiten ; zij zijn eeno aangename afwisseling en zeker uitnemend geschikt, om den goeden indruk, dien het zien van kunstwerken heeft te weeg gebragt, te bewaren; de poëzij der kleuren en die der toonen toch zijn tweeërlei openbaringen van hetzelfde wezen: de kunst.</p>
</text>
