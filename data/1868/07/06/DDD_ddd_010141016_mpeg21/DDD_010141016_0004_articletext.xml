<?xml version="1.0" encoding="UTF-8"?>
<text>
	<title>Belgische Post. BRUSSEL, Vrijdag 3 Julij.</title>
	<p>Het berigt, dat de Koning der Belgen gratie van de doodstraf heeft verleend aan den sergeant Fréron, wordt door den Echo du Parlement bevestigd. Die militair had, gelijk men weet, zijnen kapitein vermoord om zich te wreken over eene bestraffing hem, wegens schending der krijgstucht, door dien officier opgelegd. Hetzelfde blad, een orgaan van het bewind, berigt dat het gebruik van nitro-glycerine, het gevaarlijke praeparaat waardoor de ramp te Quénast is veroorzaakt, door den minister van binnenlandsche zaken is verboden.</p>
</text>
