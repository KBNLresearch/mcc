<?xml version="1.0" encoding="UTF-8"?>
<text>
	<title>Belgische Post. BRUSSEL, Zaturdag 22 Februarij.</title>
	<p>In de zitting, gisteren door de Kamer van Vertegenwoordigers gehouden, heeft de minister van oorlog het woord gevoerd tot verdediging van de wijzigingen, door de regering gemaakt in de wet van 1853. Vooraf heeft hij zijne rede gerigt tegen den Heer Coomans, die terstond nadat de minister nad gesproken, zich van de blaam heeft gezuiverd, dat hij pogingen had aangewend om het nationale leger in een ongunstig daglicht te stellen. Door den Heer Couvreur zijn nieuwe mededeelingen aan de Kamer gedaan, betreffende het militaire stelsel in Zwitserland ingevoerd, welke mededeelingen hem waren verstrekt door Zwitsersche hoofdofficieren. Zy moesten strekken tot het ontzenuwen van de critiek door den minister van oorlog en den Hr. Tesch op cle redevoering gemaakt, welke hij (de Heer Couvreur) in het begin dezer week tegen de voordragt op de militaire organisatie heeft gehouden. Morgen verwacht men, dat de Heer van Humbeeck, rapporteur der centrale sectie, zal optreden om de debatten, welke nu gedurende ruim eene maand zijn voortgezet, te resumeren. (Zie verder telegram Brussel in hel A. H. B. van gisteren. Red.)</p>
</text>
