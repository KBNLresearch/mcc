<?xml version="1.0" encoding="UTF-8"?>
<text>
	<title>BERIGTEN, LAATSTE EDITIE VAN HET VORIG NOMMER OPGENOMEN. AMSTERDAM, Woensdag 12 Februarij.</title>
	<p>Zeker is het, dat de bezoekers der volksvoordragten dooide Maatschappij van den Werkenden Stand georganiseerd, zich voortdurend mogten verheugen over eene aangename afwisseling. Van deze loffelijke zucht van het bestuur gaf de gisteren avond gehouden volksvoordragt weder een vernieuwd bewijs. Het eerst trad een der leden van het bestuur op, ten einde de aanwezigen te vergasten op eene voorlezing, waarvan het onderwerp in eene bijzondere mate geschikt mogt geacht worden voor de aanwezige hoorderessen en hoorders. Op_ populairen trant sprak hij over verstandige liefdadigheid en loonen, beschouwd van het standpunt der staathuishoudkunde. Wij behoeven naauwelijks hierbij te voegen, dat dergelijk thema, op bevattelijke wijze ontwikkeld, den algemeenen bijval wegdroeg, Aan dit //stevige voedzame&quot; gedeelte van het menu volgden ligtere verteerbare spijzen voor den geest. Eenige leden eener voormalige Rederijkerskamer, allen uitmuntende beoefenaren der welsprekendheid, hadden zich bereid verklaard om de aanwezigen daarvan een drietal proeven te geven. Zij droegen voor: //Francesca di Rimini,&quot; «de grondlegger» van Zwitserlands vrijheid&quot; en «de Raad der wijsgeoren.&apos; D» keurige uitvoering ontlokte schier eindelooze toejuichingen. Ten slotte schonk men het opgetogen publiek nog eene nieuwe gift, door het bekend te maken Boswel&apos;s //dood bedaard.&quot; Op het publiek hadden die woorden eene tegenover gestelde uitwerking, het bleef niet bedaard. Want nog voor dat de spreker had geëindigd barstte er een storm van toejuichingen los.</p>
	<p>LONDEN, 11 Febr. Per mallstoomboot City of Antwerp is uit New-York het berigt aangebragt, dd. 1 dezer, dat de conventie van Georgio eene resolutie heeft aangenomen, strekkende om tot het Congres het verzoek te rigten, dat eene leening van 30 millioen doll. zal worden aangegaan, ten einde de planters in de Zuidelijke Staten onderstand te verkenen. Tot waarborg dezer leening zullen, naar dit voorstel, hypothecaire inschrijvingen genomen worden op da goederen der planters, aan wie voorschotten worden verstrekt.</p>
	<p>BRUSSEL, 12 Febr. In de zitting, gisteren door de Kamer van Vertegenwoordigers gehouden, hebben twee leden, beide behoorende tot de regterzijde, het woord gevoerd tegen het ontwerp op de militaire reorganisatie, namelijk de HH. Eugène de Kerckhove en Jacobs. De eerstbedoelde is tegen de voordragt, omdat daardoor een te zware last op de schouderen des volks zal worden gelegd. De andere spreker heeft het stelsel verdedigd, dat een land als België, hetwelk een onzijdige staat is, zich door eene algemeene wapening in tijden van gevaar moet trachten te verdedigen. Een talrijk leger in vredestijd is voor België, naar zijn gevoelen, een te drukkende last.</p>
</text>
