<?xml version="1.0" encoding="UTF-8"?>
<text>
	<title>BINNENLAND. Staten-Generaal. VEREENIGDE ZITTING DER BEIDE KAMERS.</title>
	<p>op Dingsdag 25 Februarij 1868, tot opening van de gewone vergadering der Staten-Generaal. De Heer Mr. J. A. Philipse, die den voorzitterstoel bekleedt, opent, nadat de leden der beide Kamers zich in de zaal bestemd voor de zittingen der Tweede Kamer vereenigd hebben, tegen half één ure de vergadering. De voorzitter laat door den griffier voorlezing doen van het koninklijke besluit van 15 dezer, houdende zijne benoeming tot voorzitter der Eerste Kamer gedurende de aanstaande zitting. De voorzitter, aan wien dien ten gevolge, overeenkomstig het voorschrift van art. 103 der grondwet, het bestuur der vergadering is opgedragen, benoemt eene commissie, uit leden der beide Kamers zamengesteld, om de ministers te ontvangen en in- en uitgeleide te doen. De Heer Heemskebk, minister van bmaenlandscue zaken, en Schimmelpekmnck, minister van financiën, die de commissie tot opening uitmaken en zich op statige wijze naar het gebouw van de Tweede Kamer hebben begeven, worden, na een kort tijdsverloop aldaar aangekomen, in de vergaderzaal binnengeleid. De beide ministers plaatsen zich voor den troon. De Heer Heemskerk, minister van binnenlandsche zaken, houdt daarop eene aanspraak. (Reeds in ons vorig nommer medegedeeld). De ministers van binnenlandsche zaken en van financiën worden, na het uitspreken dezer rede, door de commissie uitgeleid. De voorzitter sluit, nadat de commissie is teruggekeerd, de vereenigde zitting der Kamers.</p>
</text>
