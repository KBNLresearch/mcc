<?xml version="1.0" encoding="UTF-8"?>
<text>
	<title>BERIGTEN, IN DE LAATSTE EDITIE VAN HET VORIG NOMMER OPGENOMEN.</title>
	<p>In den circus van den Heer W. Carr√© wordt veel zorg besteed aan het monteren van een nieuw ballet; aan fraaije costumes en nieuwe decoratien zal het niet ontbreken om als pantomime de Stomme van Porlici, aantrekkelijk te maken. Wij twijfelen niet of de aanstaande opvoering zal aan de talrijke bezoekers van den circus zeer welkom zijn.</p>
	<p>BRUSSEL, 31 Jan. In de gisteren door de Kamer van Vertegenwoordigers gehouden zitting heeft de Heer le Hardy de Beaulieu eene zeer uitvoerige rede uitgesproken ter bestrijding van het aangeboden ontwerp, betreffende de reorganisatie van het leger. Volgens den Heer de Beaulieu zullen al de maatregelen genomen in den geest der ingediende voordragt, aan het land niets haten, want indien Belgie&apos;s onafhankelijkheid inderdaad gevaar loopt, zal aan de regering zeer&apos; zeker de tijd niet worden gegund om de strijdmagt te verzamelen. Hij verlangt, dat het gouvernement al zijn ijver en zijne krachten zal wijden aan de zedelijke en materiele verheffing van de bevolking des lands, niet aan de uitbreiding der militaire magt, naar het ingediende ontwerp; te dien opzigte behoort, naar hij zegt, het voorbeeld van Zwitserland te worden gevolgd. De Heer Vermeire, die daarop het woord voerde, heeft het ontwerp insgelijks bestreden. Door den Heer Coomans is een voorstel ingediend betreffende de vraag, moet de loting behouden blijven? Hierover is eene levendige discussie ontstaan, welke in de zitting van heden zal worden voortgezet.</p>
</text>
