<?xml version="1.0" encoding="UTF-8"?>
<text>
	<title>Belgische Post. BRUSSEL, Zaturdag 15 Februarij.</title>
	<p>De eenige spreker, die in de gisteren door de Kamer van Afgevaardigden gehouden zitting het woord heeft gevoerd over de voordragt, betreffende de militaire organisatie, is de Heer Coomans. Hij heeft den minister van financiën, don Heer Frère, in eene zeer uitvoerige rede bestreden en daarbij, naar zijne beginselen, het onhoudbare der aanhangige wetsvoordi-agt aangetoond. Op den voorgrond heeft hij gesteld, dat de bewering des ministers onjuist is, toen hij zeide, dat de conscriptie gelijkmatig drukt op de schouders der behoeftige en der rijke klassen, dewijl de ondervinding leert, dat juist het omgekeerde het geval is. Wijders behoort de vrijstelling van de militaire dienst, aan de geestelijken geschonken, te worden opgeheven. Heden zal de Heer Coomans zijne rede voortzetten. Op het einde der zitting heeft de Heer de Smedt zich met eenige woorden verdedigd tegen eene oordeelveUing van den minister Frère. De minister heeft de door hein gebezigde uitdrukking nader toegeücht, waarmede dit incident is afgeloopen. — De politie heeft eene, door zekeren Leopold de Sébille georganiseerde fabriek van allerlei valsche effecten ontdeVt. Men heeft dit te danken aan iemand, die van de firma Rothschild spoorweg-obligatien had gekocht, welke aan die firma door een Brusselsch bankier waren toegezonden, zonder dat, hetzij die bankier, hetzij genoemde firma aan de echtheid daarvan hadden getwijfeld.</p>
</text>
