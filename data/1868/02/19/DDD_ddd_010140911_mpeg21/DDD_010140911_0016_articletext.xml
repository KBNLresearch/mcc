<?xml version="1.0" encoding="UTF-8"?>
<text>
	<title>VERVOLG DER NIEUWSTIJDINGEN.</title>
	<p>*&apos;s GRAVENHAGE, 18 Febr. Aanstaanden Woensdag zullen de officieren der dienstdoende schutterij, ter gelegenheid van &apos;sKonings verjaardag, in het Hotel Paulez, een groot diner houden. — Bij den Pruissischen gezant, graaf de Perponcher, zal aanst. Maandag 24 dezer, een schitterend bal worden gegeven. De receptien, die afwisselend bij het corps diplomatique worden gehouden, was gisteren avond bij dien gezant. Behalve door het corps diplomatique werd zij druk bezocht door vele der aanzienlijkste ingezetenen. * DELFT, 18 Febr. Aan H. Esman, conducteur der art. van de 2de klasse bij de magazijnen alhier is de gouden medaille met de daaraan verbondene gratificatie van ƒ5O, toegekend voor 36 jaren trouwe en eerlijke militaire&apos; dienst, welk eereteeken hem in het laatst dezer maand zal worden uitgereikt. * HARDERWIJK, 18 Febr. Morgen den 19den dezer zal van het koloniaal werfdepot alhier naar Rotterdam vertrekken een detachement suppletie-troepen, sterk 150 man, (waaronder 9 onderofficieren), om dien dag te embarqueren aan boord van het aldaar liggende schip Noach, gezagvoerder J. C. F. Looijen, om met dien bodem naar Java te vertrekken, onder bevel van den kapitein der inf., van het O. I. leger J. F. Haas, die van verlof derwaarts terugkeert en tot medegeleiders de 2de luitenants derjinf. van gemeld leger D. van der Swan en G. H. R. Halewijn.</p>
</text>
