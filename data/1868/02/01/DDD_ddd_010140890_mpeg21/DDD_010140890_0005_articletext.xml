<?xml version="1.0" encoding="UTF-8"?>
<text>
	<title>Belgische Post.</title>
	<p>ANTWERPEN, 30 Jan. (Part. Corr.) De beraadslagingen over het wets-ontwerp op de reorganisatie van het leger, welke de algemeene aandacht in den lande gespannen houden , worden in de Kamer van Afgevaardigden voortgezet. Door den nieuwen minister van oorlog, den Heer Renard, zijn o. a. de volgende wijzigingen gebragt in het oorspronkelijk wets-ontwerp: het jaarlijksche contingent der militie wordt van 16,000 op 12,000 man gebragt, in plaats van 13,000, gelijk aanvankelijk het plan was. De minister wil de cavallerie op den ouden voet behouden hebben , terwijl zijn voorganger de opheffing der depots had voorgesteld. Het oorspronkelijke wets-ontwerp wilde de vier regimenten artillerie met een vermeerderen; de minister stelt daarentegen voor het getal op zes te brengen, zoodat er twintig veldbatterijen, in plaats van negentien, en vijf en twintig vestingbatterijen m plaats van vier en twintig zouden bestaan. Voor de mineurs vraagt hij drie compagnien meer en een depot, en den diensttijd der miliciens wil hij op negen en twintig in plaats van dertig maanden brengen. Eindelijk rervrerpt d&lt;&gt; minister ten eenenmale het tegenwoordig stelsel van plaatsvervanging en nummerverwissenng. De nu gewijzigde legerorganisatie zal volgens het laatste ontwerp slechts tweehonderd francs minder kosten dan die welke aanvankelijk was voorgedragen. Onderscheidene sprekers hebben zich zoowel voor aË tegen het ontwerp van den minister doen hooren. Velen vinden de lasten, daardoor aan de natie op te leggen, al te zwaar. Evenwel schijnt het wets-ontwerp de meerderheid van stemmen in de Kamer te zullen verkrijgen en eenige leden, die anders gewoonlijk tot do oppositie belmoren, hebben zelfs verklaard hunne stem daaraan te willen geven. Van al de tot dusver in de Kamer uitgesproken redevoeringen is er geene, die zoowel hier als elders zoo gunstigen indruk heeft te weeg gebragt, als die van den Heer Hayëz, een oud-hoofd-omeier en bevoegd beoordeelaar, die eene legermagt van 25,000 man voor een neutraal en klein land, gelijk België, voldoende acht en van oordeel is, dat hier nimmer een veldslag in open veld moet beproefd worden, aangezien die altijd vruchteloos zoude wezen tegenover de overmagt van den vijand en een dadelijk terugtrekken in de vesting Antwerpen, waarvan hij echter de al te groote uitbreiding afkeurt, als wenschelijk moet beschouwd worden. Waarschijnlijk zullen de beraadslagingen _ over de legerorganisatie nog eenigen tijd aanhouden. Inmiddels komen er bij voortduring een aantal petitien bij de Kamer in tegen de legerorganisatie, de conscriptie, het behoud van staande legers en de voortdurende en steeds toenemende verhooging van het budget van oorlog. Naar men wil zal door een van de leden der Kamer een voorstel gedaan worden tot afschaffing der conscriptie. Eergisteren heeft te Mechelen met veel luister de plegtige installatie plaats gehad van den nieuw benoemden aartsbisschop Mgr. Dechamps. De meeste huizen waren met vlaggen en wimpels versierd en des avonds prachtig geïllumineerd. Nadat de optogt door de straten der stad was getrokken en de nieuw benoemde in de kerk was ontvangen, heeft de officiële receptie plaats gehad en werd een groot aantal genoodigden aan een gastmaal bij den aartsbisschop vereenigd. De toevloed, zoowel van vreemden als inlanders, was buitengewoon groot. Het verdient opmerking, dat de Koning zich bij dit feest heeft laten vertegenwoordigen en de troepen op bevel van den minister van oorlog den stoet vergezelden, terwijl de plaatselijke autoriteiten zich van alle deelneming aan het feest hadden onthouden, bewerende dat het decreet van Messidor jaar XII, betreffende dergelijke plegtiglieden, niet meer bestaanbaar is met de tegenwoordige orde van zaken en in een land, waar kerk en staat afgescheiden zijn. Gelijktijdig met deze plegtigheid wordt tegen een hoofdkanunnik van Mechelen eene vervolging ingesteld op grond, dat hij de begrafenis van den voormaligen aartsbisschop in de kerk aldaar heeft bezorgd, hetgeen in strijd zoude zijn met de wet op de begrafenissen.</p>
</text>
