<?xml version="1.0" encoding="UTF-8"?>
<text>
	<title>Belgische Post.</title>
	<p>BRUSSEL, 12 Aug. (Part. Corr.) De Echo du Parlement bevestigt hetgeen ik u verleden Zondag per telegram mededeelde over den gezondheidstoestand van den vermoedelijken troonopvolger. Wel ver dat de ontsteking van het hartvlies in eene hartverwijding was ontaard, wel ver dat de Koningin, wegens den hoogst onrustbarenden toestand van den zieke met den Koning uit Ostende terugkeerde zoo als door sommige bladen was gemeld, hebben de geneesheeren eene verbetering bij den Kroonprins bespeurd en, naar ik verneem, houdt die verbetering nog aan. Te Saint-Genois bij Kortrijk worden de liberalen nog altijd, zoo als de geestelijke en clericale bladen aldaar hadden voorspeld, door de straffen van Sodom en Gomorrha getroffen. In 3e laatste nachten is weder een tabaksveld vernield en zijn de drie nog ongeschonden gebleven boomen op het nieuwe kerkhof beschadigd. Een wagen met ongedorschte haver werd in brand gestoken. Gelukkig werd dit tijdig genoeg door den eigenaar ontdekt en kon de wagen worden verplaatst; zonder dat zouden ook zijne gevulde schuren eene prooi der vlammen zijn geworden, en daarop scheen men het eigenlijk te hebben gemunt. De justitie doet nog altijd onderzoek Het hof van assises van Henegouwen heeft een aanvang gemaakt met de behandeling der zaak van de oproerige mijnwerkers van Chatelineau. Het getal aangeklaagden bedraagt 22, onder welke 6 vrouwen. DeJ Opinion meldt, dat de Heer A. Snieders, de romanschrijver, is benoemd tot hoogleeraar in de Vlaamsche letterkunde te Leuven.</p>
	<p>Ten gevolge eener voordragt van den Heer Nolet de Brauwere van Steeland, in de Belgische academie, waarin hij met kracht tegen de pan-Germaansche rigting te velde trok, is een pennestrijd ontstaan, waaraan eene nieuwe brochure le Pon-germanisme van den Heer Nolet haar aanzrjn is Verschuldigd.</p>
	<p>Men verzekert, dat de kinderen van den Kroonprins van Pruisen op het kasteel te Laeken verwacht worden, ten einde een bezoek te brengen aan den Belgischen Kroonprins , wiens gezondheidstoestand aanmerkelijk verbetert.</p>
</text>
