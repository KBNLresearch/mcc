<?xml version="1.0" encoding="UTF-8"?>
<text>
	<title>Fransche Post. PARIJS, Vrijdag 21 Augustus.</title>
	<p>De benoeming van den burggraaf de Laguéronnière, lid van den Senaat, tot &apos;s Keizers buitengewoon gezant en gevolmagtigd minister bij den Koning der Belgen, is in den Moniteur afgekondigd. //Zij zal — zegt de Constitutionnel — door het publiek met levendig genoegen worden vernomen. Er is niemand, die in hoogere mate dan dat geachte senaatslid grondige kennis der staatkundige vraagstukken, rijke ervaring in de behandeling van staatszaken, schranderheid en vlugheid van oordeel, paart aan aangename manieren en geest van inschikkelijkheid; hij bezit dus de hoedanigheden welke den diplomaat en den staatsman vormen; dit geeft ons de zekerheid, dat de Heer de Laguéronnière een waardig vertegenwoordiger van &apos;s Keizers staatkunde en van Franknjks belangen in het naburige koningrijk zal zijn. De groote verdiensten van dien Heer als schrijver zijn bekend en de dagbladpers mag het eene eer voor zich achten, dat een van hare uitstekendste mannen tot eenen zoo hoogen post wordt geroepen. — In den laatsten tijd heeft men uit brieven, uit Pruisen en van den Rijnkant ontvangen, vernomen, dat sedert eenigen tijd verscheiden Fransche officieren,die gekomen waren met last om daar onder&apos;s hands opnemingen te doen, zijn gevat en in hechtenis genomen en dat zich in de gemolde gewesten nog andere Fransche officieren met eene zending van denzelfden aard bevinden. Dienaangaande wordt de opmerking gemaakt, dat met het zenden van znlke inspecteurs dezerzijds niet anders wordt gedaan dan betalen met gelijke munt; want er zijn in den laatsten tijd vele Pruisische &apos;officieren herkend of zelfs gearresteerd, nabij de Fransche vestingen niet alleen maar overal op Fransch grondgebied. Sedert een Fransch officier in Pruisen is aangehouden en gearresteerd, wordt hier met dubbele zorg tegen ongeroepen inspecteurs gewaakt. Zoo is aan het ministerie van oorlog op meuw_ bevel uitgevaardigd om lieden, die vreemd aan de administratie zijn, in geen geval binnen de bureaux te laten komen. Een Fransch kolonel, die zich door dat bevel niet had laten terughouden, is deswege, naar verzekerd wordt, met arrest gestraft. ~ Pc nieuwe ambassadeur van Frankrijk bij den Heiligen Stoel, de markies de Banneville, staat bij dekerkelijkgezmde partij daar te lande alsmede te Rome goed aangeschreven. Hij zal wegens zijne welbekende clericale gezindheid te Kome zeer welkom zijn. Naar zijne antecedenten te oordcelen, wordt hij gerekend onder de warmste voorstanders van de wereldlijke magt des Pausdoms. Zijne benoeming wordt beschouwd als een nieuw onderpand voor de goede betrekkingen, tusschen Frankrijk en de Pauselijke regering. —_ Volgens den JAbiral Bayonnais zou de ontvangst van Koningin Isabella te Sint Sebastiaan van de zijde der bevolking zoo koel zijn geweest, dat H.M. daardoor zigtbaar was getroffen en haar verblijf in genoemde stad, zoo veel slechts mogelijk was, had bekort. Men meende, dat de stemming der bevolking de Koningin zou nopen om Lequeitio ook spoedig te verlaten. — Volgens berigten nit Mexico, tot 30 Julij loopende en per telegram uit Havanna overgebragt, had Juarez de invrijheidstelling gelast van den generaal Ortega, zijnen voormaligen mededinger naar het Presidentschap, en van den kolonel Pattoni, die_ beiden nog te Monterey werden gevangen gehouden. Escobedo, die in den staat Queretaro de onlusten had gedempt, was naar Tamaulipas vertrokken, om aldaar den opstand te bestrijden. In den staat Puebla hielden de insurgenten steeds het veld, en in den staat Vera- Cruz had de generaal Honorato Dominguez de vaan des opstands opgestoken.</p>
</text>
