<?xml version="1.0" encoding="UTF-8"?>
<text>
	<title>BUITENLAND. Engelsche Post.</title>
	<p>LONDEN, 21 Aug. Het jaarlijksch congres van de British Associat&apos;um, eene vereeniging tot bevordering der wetenschappen, is te Norwich bijeengekomen. Deze vereeniging, welke men soms het wetenschappelijk parlement van Engeland noemt, komt jaarlijks bijeen, ten einde den vooruitgang der wetenschap in het afgeloopen jaar te bespreken en de verschillende resultaten, waartoe de geleerden gekomen zijn, onderling te vergelijken. Deze hulp, welke de verschillende takken van wetenschappen elkander geven, wordt in Engeland op hoogen prijs gesteld en indien men in aanmerking neemt hoe afhankelijk alle takken van wetenschap van elkander zijn, is het stellig een goed denkbeeld om de verschillende wetenschappelijk ontwikkelde mannen te zamen te brengen, ten einde gedurende eenige dagen als het ware te zamen te werken. De botanist en de geologist kunnen elKander helpen en de scheikundige kan den sterrekundige verhalen, welke delfstoffen in de hemelligchamen worden gevonden. De werken van professor Tyndall, die ingeluid, licht en warmte slechts verschillende manifestatien van eene en dezelfde kracht ziet, en het boek Origin of Species vanden beroemden Darwin worden dit jaar voornamelijk besproken. De brand m Northumberland House heeft gelukkig minder schade te weeg gebragt dan men eerst vreesde. De beroemde vaas is bijna ongeschonden gebleven en hetgeen nog meer zegt, de familie Cornaro, eene der beste schilderijen van Titiaan, welker waarde op £ 15,n00 wordt geschat is benevens het grootste gedeelte der schilderijen gered. De groote balzaal van het paleis is verbrand, maar de twaalf stoomspuiten, die driekwartier uur tijds aanwezig-en in werking waren, hebben het oude historische gebouw met zijne kunstschatten gered. Een even buitengewoon als noodlottig ongeluk heeft plaats eehad met den lerschen sneltrein van Londen naar Holylead. Even voordat de trein, met eene snelheid van 50 Eng. mijlen per nur, het station Abergile voorbij snelde kwam Win botsing met vijf goederenwagons, geladen met petroleum, welke van een goederentrein waren losgeraakt zonder dat men het gemerkt had. De locomotief van den sneltrein verbrijzelde dl goederenwagens, en de petroleum uit de vaten stroomende, kwam in aanraking met het vuur van den locomotief De gevolgen waren verschrikkelijk. Drie eerste klasse riituieen en het postrijtuig stonden in een oogenblik in volle vlam- petroleum-vaten sprongen in de lucht en plasten het brandbare vocht over de ongelukkige passagiers, die vóór dat zij konden vlugten in eene zee van vlammen stonden. Drie en twintig personen verloren op deze wijze het leven en de brievenmaal verbrandde. Geen der passagiers kon herkend worden, zoo onkenbaar hadden de vlammen hen femaakt. Da hertogin van Abercorn, de vrouw van en onderkoning van lerland en haar zoon Lord Hamilton waren op den trein, maar werden niet gedeerd. Dit is het eerste ongeluk, hetwelk ooit gebeurd is met den lerschen sneltrein, welke met onbegrijpelijke regelmatigheid de passagiers in zeven uren van Londen naar Holyhead op Anglesea aan het uiteinde van Wallis brengt, van waar de stoomboot hen in vier uren naar Dublin overvoert.</p>
	<p>Aan het Parlement is overgelegd eene correspondentie tnsschen den Prins van Wallis en den hertog van Marlborough als lord-president van den staatsraad. De Prins van Wallis feeft daarin kennis, dat tusschen verscheidene vorsten tijens de laatste Parijssche tentoonstelling eene overeenkomst fesloten is, ten einde het ruilen van copieën en afgietsels van unstwerken tusschen de verschillende landen te bevorderen. De Prins vraagt daartoe de modewerking van het Engelsche departement voor fraaije kunsten en wetenschappen, welke medewerking lord Marlborough hem natuurlijk in zijn antwoord bereidvaardig toezegt. De overeenkomst is geteekend door den Prins van Wallis en diens broeder den hertog van Edinburg, door de Kroonprinsen van Pruisen, van Hessen, van Saksen, van Rusland, van Zweden en Noorwegen en van Denemarken. Voor Frankrijk heeft Prins Napoleon deelfenomen aan de conferentie, voor Italië de Prinsen Huinert en Amedeus en voor Oostenrijk de Aartshertogen Karel Lodewijk en Reinier. — De dagbladen behelzen eenige nieuwe besluiten van het gouvernement, betreffende den invoer van buitenlandsch vee. laaronder is er een hetwelk het volgende bepaalt: Alle van het vaste land aangevoerde en in Groot-Bntannie ontscheepte schapen, (ook al zijn zij&apos; oogenschijnlijk vrij van alle ziekten) zullen, naar de verkiezing van dengene&apos;wien de schapen toebehooren of toegezonden zijn, of in eene of andere geschikte plaats, af te zonderen en aan te wijzen door de ambtenaren van de administratie der in- en uitgaande regten, veertien dagen lang, van den dag der ontscheping af, in quarantaine worden gehouden, öf anders binnen vier dagen na de ontscheping moeten worden geslagt ter plaatse alwaar zjj ontscheept zijn. De huiden, wol, hoorn en hoeven van de alzoo geslagte schapen zullen, alvorens men die verkoopen of op eenige andere wijze daarover beschikken mag, worden gezuiverd of gedesinfecteerd op zulk eene wijze en met zulke middelen, als de ambtenaren van de administratie der in- en uitgaande regten zullen voorschrijven. De noodzakelijke kosten van de voorgeschreven quarantaine en desinfectie komen ten laste van dengene, wien de schapen toebehooren of toegezonden zijn. Overtreding der vorenstaande bepalingen zai worden gestraft met eene geldboete van hoogstens £ 20. Deze bepalingen zien op lammeren gelijk op schapen. Zij komen op Zaturdag 22 dezer in werking, zijn toepasselijk op Groot-Brittannie, en blijven geldig tot dat zij door het gouvernement worden ingetrokken. — Te Liverpool zijn gisteren door het springen van een stoomketel in eene ijzerfabiïek 4 personen gedood en een 20tal in meerdere of mindere mate gekwetst.</p>
</text>
