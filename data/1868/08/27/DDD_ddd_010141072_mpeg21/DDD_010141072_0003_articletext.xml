<?xml version="1.0" encoding="UTF-8"?>
<text>
	<title>Fransche Post. PARIJS, Maandag 24 Augustus.</title>
	<p>De Epoque, het Journal des Débats en andere oppositiebladen behelzen eene opgave van de uitkomsten der verkiezingen voor het Wetgevend Ligchaam, in Frankrijk gehouden sedert 1863, waaruit blijkt, dat de regering 182,608 stemmen heeft verloren, en de oppositie de stemmen heeft fewonnen van 218,000 kiezers, die vroeger of niet of voor e regering hadden gestemd. — veel verwondering wekt een artikel van den Constitutionnel, hetwelk wel is waar niet is geschreven door zijn hoofdredacteur, den Heer Baudrillard, maar toch door een voornamen medearbeider aan dat blad, den Heer Robert Mitchell, en waarin wordt ontkend, dat de Constilutionnel een officieus orgaan is. *Ons blad&quot; (zegt de Heer Mitchell met zoo vele woorden) »is volkomen onafhankelijk. Tusschen den Constitutionnel van heden en den Constilutionnel van vroeger ligt een even groote afstand als tusschen het decreet van Februarij 1852 (op de drukpers) en de wet van 11 Mei 1868. Voor twee verschillende toestanden worden twee verschillende organen vereischt.&quot; De Heer Mitchell verklaart voorts, dat het genoemde blad in geenen deele een bepaalde voorstander is van de officiële candidaturen. — De Heer Rochefort wordt op nieuw vervolgd, wegens opzetting tot haat en verachting jegens het gouvernement. Hij is tegen morgen voor den regter van instructie geroepen, maar heeft zich op nieuw naar België begeven. — Nadat onlangs door het Parijssche geregtshof, in appel, was beslist, dat alleen die directeuren van het Crédit Mobilier, die_ gelijktijdig deel hadden uitgemaakt van den raad van administratie der Société Immobilière, aansprakelijk konden worden geacht voor de uitgifte der laatstelijk uitgegeven aandeelen van het Crédit Mobilier, en nadat dit hof de bedoelde directeuren had veroordeeld tot de vergoeding , niet van de volle waarde dier aandeelen, maar van eene nader vast te stellen schadeloosstelling per aandeel, is door verscheidene aandeelhouders eene nieuwe actie bij de regtbank van koophandel te dezer stede ingesteld tegen al de administrateurs van het Crédit Mobilier (ook van de reeds afgetredene), tot het terug erlangen van den vollen pnjs van uitgifte der laatstelijk in omloop gebragte aandeelen dier bank-instelling. Woensdag jl. is deswege uitspraak gedaan, en heeft de regtbank, even als bij haar vroeger vonnis, de gezamenlijke directeurs of administrateurs van het Crédit Mobilier aansprakelijk verklaard, en veroordeeld tot de teruggaaf van den vollen prijs der uitgifte van de aandeelen. — Het Journal des Débats geeft eene levenschets van den Heer Sarmiento, den nieuwen president der Argentijnsche republiek en doet vooral uitkomen dat hij zijne loopbaan is begonnen als onderwijzer en sedert steeds het volksonderwijs heeft beschouwd als het ware middel tot verheffing eenèr natie. Het blad verwacht dan ook veel goeds van het bestHur van dien nieuwen president, en acht het op zich zelf reeds een verblijdend verschijnsel, dat een volk aan de Plata eenen vroegeren onderwijzer aan het hoofd der uitvoerende magt stelt en hem verkiest boven eenen generaal.</p>
</text>
