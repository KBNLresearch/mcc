<?xml version="1.0" encoding="UTF-8"?>
<text>
	<title>AMERIKAANSCHE SPOORWEGEN.</title>
	<p>De harddraverij van advertentien betrekkelijk de spoorwegen in het noord-westen van Amerika heeft op nieuw een aanvang genomen, tot groot nadeel zoowel van de obligatiehouders als van de ondernemingen zelven. De Westwinconsin-spoorweg opent voor den St. Paul en Pacific spoorweg de lang gewenschte regtstreeksche gemeenschap met Chicago en geheel het oosten van N.-Amerika, terwijl de eerste in het vervoer der voortbrengselen van het vruchtbare Minnesota eene voorname bron van inkomsten zal vinden. De een moet alzoo den bloei van den andere bevorderen, en wat is nu dwazer dan dat zij als antagonisten worden voorgesteld, die elkanders crediet, voor beide nog in den eersten tijd eene levenskwestie, trachten te ondermijnen. Het is meermalen opgemerkt, dat eene vergelijking met de Atlantic en Great Western spoorweg, ten eenenmale onjuist is, omdat aan deze het aanzienlijk landbezit ontbreekt, dat het voorname onderpand der hypothecaire obligatien uitmaakt. Ik stel groot belang in die ondernemingen, niet als speculant in hunne obligatien, maar door de vestiging van mijn zoon in Minnesota en de door hem in dien Staat in het leven geroepen Hollandsche kolonisatie, die met den bloei der spoorwegen in zulk een naauw verband staat. Daarom betreur ik elke onjuiste voorstelling der zaak en wenschte, dat de stellers der advertentien den moed hadden hunne namen bekend te maken, opdat ieder kunne beoordeelen, uit welke bron de goed- of afkeuring voorkomt. H. KLOOS,</p>
	<p>Commissionair in Effecten</p>
</text>
