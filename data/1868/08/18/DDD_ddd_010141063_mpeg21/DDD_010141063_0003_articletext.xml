<?xml version="1.0" encoding="UTF-8"?>
<text>
	<title>Duitsche Post.</title>
	<p>BERLIJN, 16 Aug. (des Ochtends). De Koning heeft zich gisteren van Wiesbaden naar Biebrich begeven om de onderofficiersschool aldaar te bezigtigen. De stad was rijkelijk met vlaggen versierd; de Koning werd door de bevolking met geestdrift begroet. Heden namiddag ten 1 ure vertrekt hij van Wiesbaden naar Frankfort. — Bij den tegenstand, dien de benoeming van Israëlieten aan instellingen van onderwijs in Pruisen ondervindt, verdient het de aandacht, dat zulk eene benoeming thans te Berlijn heeft plaats gehad aan eene inrigting, waar men die misschien liet minst zou verwacht hebben. De hoogleeraar Lazarus, die voor eenigen tijd het professoraat te Bern heeft nedergelegd, om te dezer stede, waar hij vele familiebetrekkingen heeft, te kunnen wonen, heeft eene benoeming ontvangen als hoogleeraar aan de militaire school. Over dezen leerstoel beschikt de minister van oorlog, en de goedkeuring van den minister van openbaar onderwijs wordt ten deze met vereischt.</p>
	<p>— Het bevel in 1863 door den voormaligen chef van het noordwestelijke departement, graaf Murawieif, te Wilna uitgevaardigd, dat alle boekdrukkerijen een borgtogt van 300 tot 1500 roebels en de photographische inrigtingen een van 200 tot 600 r. moest storten, ie thans op bevel van den gouverneur-generaal Potapow opgeheven.</p>
	<p>FRANKFORT, 16 Aug. {Part. Corr.) Men verzekert thans, dat de conferentie der ministers van oorlog van Beijeren, Wurteniberg en Baden nog in den loop dezer maand, en in elk geval in de volgende maand te Munchen zal bijeenkomen , om over de voorstellen van Beijeren te beraadslagen. De taak der Zuid-Duitsche militaire commissie, welke gevormd zal worden, zal volgens deze voorstellen daarin bestaan, dat zij het toezigt zal uitoefenen over de Zuid-Duitsche vestingen en over het Zuid-Duitsche verdedigingstelsel, in zijn verband met de verdediging van geheel Duitschland, Men verzekert, dat de Pruisische regering thans belangstelling daarvoor aan den dag legt, dat zoodanige overeenkomst tusschen de Zuid-Duitsche staten tot stand komt en den wensch daartoe onlangs te Karlsruhe heeft openbaar gemaakt. De internationale commissie, welke den 13den October te Petersburg zal vergaderen om te beraadslagen over eene beperking van! het gebruik der ontplofbare projectilen , zal zaamgesteld worden uit de militaire gevolmagtigden, die zich te Petersburg bevinden. De Keizer&quot; van Rusland is Donderdag van Scbwalbach te Kissingen teruggekeerd; denzelfden dag is aldaar ook aangekomen de Beijersche minister-president Prins van Hohenlohe. .</p>
	<p>De Fransche ambassadeur bij het Berlijusche hof, de Heer Benedetti, is met zijne familie te Muncheu aangekomen en zal er eenige dagen vertoeven. De Nederlandsche regering heeft, gelijk thans blijkt, hare bezwaren tegen het Pruisische ontwerp voor eene nieuwe Rijuscheepvaartsactein stand gehouden; zij volhardt namelijk bij den eisch, dat de geldigheid der couvehtie beperkt blijve, tot den waterweg tot Goriuchem en Dordrecht, maar dat de eigenlijke mondingen van den Rijn, de Merwede en de nieuwe Maas, daarvan uitgezonderd zullen worden. Nederland wordt hierin door Frankrijk ondersteund. Ten gevolge van deze houding van Nederland, zijn de onderhandelingen der gevolmagtigden van den Rijnoeverstaten over deze nieuwe Rijnscheepvaartsacte, zonder resultaat gebleven en tot nader afgebroken. Ter bijwoning van de plegtigheid der onthulling van het Polen-monument te Rapperswyl, welke heden plaatsheeft, verwacht men ruim 200 Poolsche notabiliteiten uit Polen en Galicie maar natuurlijk niemand uit Russisch Polen. Te Lueem zijn dezer dagen de graaf en de gravin van Vlaanderen aangekomen; zij zullen eenige der fraaiste punten van Zwitserland bezoeken en zich vervolgens naar Italië begeven.</p>
</text>
