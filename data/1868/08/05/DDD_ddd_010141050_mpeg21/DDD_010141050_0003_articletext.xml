<?xml version="1.0" encoding="UTF-8"?>
<text>
	<title>Fransche Post. PARIJS, Zondag 2 Augustus.</title>
	<p>De onafhankelijke dagbladen keuren de handelingen van de politie te Nimes (die gelijk gisteren is gemeld eene vergadering van kiezers heeft uiteengedreven) hoogelijk af. Het Journal des Débats is van meening, dat deze handelwijze der regering niet zeer staatkundig is en dat, indien haar candidaat te Nimes het onderspit delft, zij dit grootendeels te wijten zal hebben aan de handelwijze harer vertegenwoordigers in het departement van de Gard. Van de zijde der regering wordt beweerd, dat de vergadering plaats had binnen de vijf dagen aan de verkiezing voorafgaande en derhalve, volgens de wet op de openbare vergaderingen, ongeoorloofd was. Men verwacht, dat deze zaak aanleiding zal geven tot een proces. Ook te Alais heeft de commissaris van politie eene zaal doen ontruimen, waarin de Heer Larcy, candidaat voor het Wetgevend Ligchaam, eenige vrienden had bijeengeroepen. — De uitloting van obligatiën der Pauselijke geldleeninfen van het jaar 1860 en 1864, heeft overeenkomstig de estijds gemaakte bepalingen, op 30 Julij in het openbaar te Bome plaats gehad. De uitgeloten obligatiën zuilen met 1 October in de voornaamste steden van Europa, met betaling van haar nominaal bedrag, worden afgelost. — Tusschen den bankier Jecker , bokend door de Mexicaansche expeditie, en den Heer Odysse Barrot, een der redacteurs van de Liberié, heeft een tweegevecht plaatsgehad, wegens een in dat blad opgenomen artikel, gerigt tegen den Heer Jecker. De Heer Barrot heeft daarbij een degenstoot in de ribben ontvangen. _ — De berigten, welke men uit Algerie ontvangt, luiden bij voortduring hoogst bedroevend voor den staat van zaken in die kolonie. De maarschalk Mac Mahon wordt tegen het midden dezer maand te Parijs verwacht, om met de regering te beraadslagen over de maatregelen, welke moeten genomen worden, ten einde hierin verbetering te brengen. — Bij de jongste uitgravingen in Pompeji heeft men in een huis twee muurschilderingen gevonden, welke men voor portretten houdt. Zij stellen voor een man gekleed in den toga eens senators en eene vrouw, die schrijfgereedschap in de hand houdt, peinzende over hetgeen zij ter neder zal schrijven. Het is voor de eerste maal, dat &apos;men dergelijke portretten heeft gevonden. — Naar men thans uit Madrid meldt, heeft de hertog van Montpensier werkelijk een brief aan de Spaansche regering geschreven, waarin hij te kennen geeft, afstand te do«n van de waardigheden door hem in Spanje bekleed, alsmede van zijne Spaansche ridderorden. De hertog heeft daarop evenwel ten antwoord ontvangen, dat een dergelijk ontslag niet kon worden aangenomen. In hoever deze mededeelmg meer geloof verdient dan het vorige officieuse berigt in tegenovergestelden geest, valt voor alsnog moeijolijkte beoordeelen. Nog wordt uit Madrid gemeld, dat niettegenstaande het strenge toezigt der policie dezer dagen aldaar een heimelijk gedrukt vliegend blaadje is verschenen, waarin de Koningin hevig wordt aangevallen. — Bij gelegenheid dat de nieuwe Grieksche gezant bij de Porte den Sultan zijne geloofsbrieven overhandigde, heeft laatstgenoemde te kennen gegeven, dat de instandhouding der vriendschappelijke betrekkingen tusschen beide rijken steeds eene zaak is welke hem ter harte gaat. Er waren inden laatsten tijd, wel is waar, gebeurtenissen voorgevallen, welke met geschikt waren om de goede verstandhouding aan te kweeken, maar de Sultan hoopte dat de onderlinge betrekkingen weldra op den vorigen voet zouden zijn hersteld.</p>
</text>
