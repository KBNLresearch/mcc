<?xml version="1.0" encoding="UTF-8"?>
<text>
	<title>INGEZONDEN STUKKEN. DE BESTRATING IN HET BUITENLAND.</title>
	<p>De bestrating der steden is in ons land, waar de grond weinig vastheid bezit, op de thans gebruikelijke wijze, aan gedurig onderhoud onderhevig. Steller dezes heeft dan ook onlangs met belangstelling de wijze van het bestraten te Weenen gadegeslagen, en neemt de vrijheid daarvan , langs dezen weg, aan belanghebbende besturen mededeeling te doen. Als onderlage voor de keijen wordt aldaar eene bedding vim grove grint (kiezelsteen), met klei vermengd, gebezigd. Hierop worden de keijen geplaatst, nadat deze laag behoorlijk vastgestampt is. Deze keijen van ongeveer 25bij 20 Ned. dm. lengte en breedte zijn van boven gevlakt en alle van dezelfde grootte. Zij worden in eene schuine rigting volgens het beloop der straten geplaatst, waardoor de overgang over de naden, voor wagens en karren wordt ge-* makkelijk gemaakt en dus tevens voorkomen, dat, door het herhaalde schokken, de bestrating bsschadigd wordt. De naden tusschen de keijen worden met asphalt tot bijna boveuaan digt gegoten en hierna het geheel, met fijne grint (kiezelsteentjes) digt gedekt (gewasschen), hetwelk natuurlijk niet zoo spoedig verstuift als gewoon dninzand. Op deze wijze wordt, naar mijn bescheiden oordeel, eene zeer duurzame en vlakke bestrating verkregen, zooals trouwens de ondervinding aldaar reeds bewezen heeft, en deze zou hier te lande dubbel te pas komen N. B.</p>
</text>
