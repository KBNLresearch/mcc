<?xml version="1.0" encoding="UTF-8"?>
<text>
	<title>Belgische Post. BRUSSEL, Donderdag 13 Augustus.</title>
	<p>De Moniteur meldt, dat de ongesteldheid van den Kroonprins weder is toegenomen. Ten gevolge daarvan is de Koningin gisteren-avond van Spa hier teruggekeerd. Volgens de Étoile zijn, om diezelfde reden, de officiële receptie van den nieuwen Pauselijken nuntius door den Koning en andere audientien uitgesteld. — De Heer Henri Rochefort, redacteur van de Lanterne, heeft aan den Independance een brief gezonden, waarin hij&apos; als onwaar verklaart het beweren van de Patrie, dat geen mandaat tot inhechtenisneming tegen hem was uitgevaardigd. Als bewijs daarvoor zegt brj, dat twee policie-agenten gedurende een etmaal bij den ingang zijner villa te Nogent sur Marne zijne terugkomst hebben afgewacht, om zich van zijn persoon meester te maken en zelfs door geldelijke aanbiedingen hebben getracht zijn verblijf op het spoor te komen. Als reden voor zijne verwijdering geeft hij op zijn verlangen, om de uitgaaf van de Lanterne te blijven voort-etten, welke men door zijne gevangenneming feitelijk had willen beletten. Zijn weekblad zal thans gelijktijdig té Parijs en in België het licht zien. — Dat er bij het Pauselijke leger een aantal desertien voorkomt, wordt thans door het Journal de Bruxelles erkend maar het voegt daarbij de verzekering, dat het enkel buitenlanders zijn, die zich aan desertie schuldig maken. Volgens de berigten van hetzelfde blad heeft de Fransche gezant te Rome aan de Pauselijke regering de groote uitgaven voor het krijgswezen ontraden en haar aangespoord, om zich op den bijstand van Frankrijk te verlaten.</p>
</text>
