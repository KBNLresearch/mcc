<?xml version="1.0" encoding="UTF-8"?>
<text>
	<title>Fondsen en Beurstijdingen.</title>
	<p>Uit het verslag der Junta van de Spaansche Staatsschuld, wegens de publieke inschrijving tot levering van 3 pCts. Geconsolideerde en Uitgestelde Schuld, welke op 31 Julij jl. te Madrid heeft plaats gehad, blijkt, dat het maximum van prijs door de Junta bepaald was op 32.95 voor de 3 pCl_f. Binnen- en Buitenlandsche Geconsolideerde, en op 31.95 voor de 3 pCts. Binnen- en Buitenl. Uitgestelde Schuld. Het getal aanbiedingen bedroeg 33, als: 3 pCts. Geconsolideerde 23 aanbiedingen voor R. 25,300,000 van 33.05 tot 33.50 pCt.; 3 pCts. Uitgestelde 10 aanbiedingen voor R. 17,304,000van32.— tot 32.50 pCt. Derhalve zijn geene inschrijvingen kunnen worden aangenomen.</p>
	<p>Op eene dezer dagen te Londen gehoudene vergadering der houders van Obligatiën van Venezuela van 1862, benevens der 3 pCt. en 11/2 pCt. schuld, onder presidium van den Heer J. Gerstenberg, is besloten het comité voor bovenbedoelde waarden zamen te smelten met dat voor Obligatiehouders van 1864. Voorts werd besloten daarna gemeenschappelijk een agent naar Venezuela te zenden, om de belangen bij het gouvernement te behartigen, onder nadere goedkeuring van de Obligatie-houders, en waarvan de kosten hoogstens £ 1500 mogen bedragen. De Heeren Baring Brothers &amp; C°. zullen worden uitgenoodigd daarvan de helft ad £ 750 te betalen uit de onder hunne berusting zijnde gelden voor de Obligatiën van 1862. Eindelijk werd de wenschelijkheid betoogd, om ook een agent naar Caraccas te zenden en de regering uit te noodigen dezen van de noodige volmagt te voorzien, om aan te dringen op de naleving der verpligtingen, waartoe het gouvernement van Venezuela zich tegenover Britsche onderdanen heeft verbonden.</p>
</text>
