<?xml version="1.0" encoding="UTF-8"?>
<text>
	<title>BERIGTEN, IN DE LAATSTE EDITIE VAN HET VORIG NOMMER OPGENOMEN. AMSTERDAM, Donderdag 20 Augustus.</title>
	<p>De arrondissements-regtbank alhier (Kamer van burgerlijke regtszaken) heeft onlangs eene beschikking genomen, welke voor heeren notarissen van groot gewigt is. Een notaris te dezer stede wenschte namelijk vóór zijn sterven gebruik te maken van de bevoegdheid, hem bij dé wet verleend, tot het aan de arrondissements-regtbaiik aanbevelen van een bewaarder zijver minuten. Hij was echter zoo zwak, dat hij niet kon schrijven, maar deed een zijner collega&apos;s een testament verlijden, waarbij hij een bewaarder aanbeval. De alzoo aanbevolene legde aan de regtbank over een afschrift van dat testament; zijnde uit den aard der zaak eene authentieke acte. De regtbank besliste echter, dat de aanbevolene niet kon worden benoemd, op grond, dat art. 68 van de wet op het notarisambt van 9 Julij 1842, de overlegging vordert van een onderhandsch door den overleden notaris geheel geschreven, gedagteelend en onderteekend stuk. De regtbank is alzoo van oordeel, dat de wetgever aan een dergelijk onderhandsch stuk hoogere waarde heeft willen toekennen dan aan eene authentieke acte en dus bij dit artikel eene uitzondering heeft gemaakt op de bepalingen van het burgerlijk wetboek, hetwelk aan de authentieke acten vollediger bewijskracht en dus hoogere waarde toekent dan aan onderhandsche geschriften.</p>
</text>
