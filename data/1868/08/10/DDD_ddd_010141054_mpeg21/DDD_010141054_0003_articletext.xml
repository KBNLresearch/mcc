<?xml version="1.0" encoding="UTF-8"?>
<text>
	<title>Fransche Post. PARIJS, Donderdag 6 Augustus.</title>
	<p>Gisteren hebben de Heer Lyons en het verder personeel der Britsche legatie hij ons hof, alsmede twee kamerheeren des Keizers zich naar Cherburg begeven, om Koningin Victoria&apos; bij hare aankomst aldaar te begroeten. Ofschoon H. M. in het striktste incognito (onder den naam van gravin van Kent) reist en zich te Cherburg niet heeft opgehouden, was die stad evenwel bij hare aankomst geïllumineerd. Heden ochtend is de Koningin aan het spoorweg-station alhier aangekomen, waar zij door den generaal Fleury werd opgewacht. H. M. is aan het hotel der Britsche ambassade afgestapt en heeft zich niet naar het kasteel van Fontainebleau begeven, maar een bezoek ontvangen van Keizerin Eugenie en zal heden avond te half zeven ure hare reis naar Geneve voortzetten. De aangekondigde ontmoeting tusschen den Keizer en Koningin Victoria zal alzoo niet plaats hebben. — De Moniteur behelst heden twee, door den Heer Duruy gecontrasigneerde keizerlijke besluiten van 31 Julij. Het eene houdt in, dat bij de leerstoelen in de inrigtingen tot wetenschappelijke opleiding laboratoria voor het doen van wetenschappelijke nasporingen zullen worden geopend; bij het andere wordt eene practische school voor hoogere studiën ingesteld. De Siècle legt groote ingenomenheid met deze besluiten aan den dag, en zegt te verwachten, dat zij do&lt;&quot;r het Hof van Rome met geen gunstig oog zullen worden aangezien, daar zij duidelijk bewijzen, dat de staat zich aan de clericale plak wil onttrekken. De Univers bepaalt zich tot het aankondigen der besluiten, en behoudt zich haar oordeel over deze nieuwe maatregelen van den minister Duruy veor, totdat zij van het bij die decreten behoorende rapport kennis zal hebben genomen. — De Academie voor de geneeskunde heeft dezer dagen, ter beveiliging van het publiek tegen kwakzalvers, bekend gemaast, dat wonden, door dolle honden toegebragt, zoo spoedig en diep mogelijk moeten worden uitgebrand en dat dit het eenig afdoende middel is tegen de ontwikkeling van dolheid bij den gewonden persoon. — De Paus heeft&apos; thans alle R. Catholieke souvereinen uitgenoodigd tot bijwoning van het algemeen concilie, zelfs Koning Victor Em&apos;manuel, die echter alleen als koning wordt aangeduid, zonder bijvoeging van den naam van het land, waarover hij regeert. De ex^koning Frans II komt vooronder de nitgenoodigden aan de zijde van den geëxcommuniceerden souverein.</p>
	<p>— De Moniteur geeft een uitvoerig berigt van de grensregeling, welke dezer dagen na zeer langdurige onderhandelingen tusschen Frankrijk en Spanje is tot stand gekomen. Aan het slot daarvan leest men het volgende: De uitkomst dezer moeijelijke onderhandelingen getuigt van den ijver en de bekwaamheid der mannen, die daaraan hebben deelgenomen, alsmede van den geestvan inschikkelijkheid welke de gouvernementen heeft geleid. Die uitkomst regelt het onderlinge verkeer der bevolking aan weerszijden der grenslinie, en is een nieuwe waarborg voor de goede nabuurschap tusschen Frankrijk en Spanje.</p>
</text>
